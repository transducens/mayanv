Nkyin juqʼun jun tzʼalam tukyʼi juqbʼiltzeʼ
Te qnajbʼil wok chinquʼ
Ma qe xpatxʼiʼ xtxaʼm twiʼ te nbʼiʼixh tzan kye qʼopoj
Qo xeʼl otzqilal te bʼey
Te kuʼxon oje qet tzkotbʼensaʼ tibʼ
Wetz tzajel nloqʼoʼ jun nwex iktzaʼx otzaj weqʼi junʼel
Ma kaj xtxʼabʼl te twinqil aq tiʼj nqʼabʼ
Bʼan qiʼn te ul
Ma jaw suʼuʼ tajsik te wabʼil aj atqet txol jay
Tuj xtxʼoʼotxʼ te tij Mak ateʼ la
Yukʼlik te xjal tzi jay
Ma qet tkʼuluʼ jun jul te ibʼoy
Nini te xhqabʼul kywitz te neʼ
Te chʼikbʼil ma jaw toqik tiʼj te abʼj
Ajnin xhqinul talq te pichʼ
Tzoqlik te kuch tuj tjay
Ma qo xwaʼq tuj te xwokʼbʼeʼtz joyol tbʼiʼ te neʼ
Njilin te iʼtz tiʼj te tzeʼ
Kʼulumaj te qweʼ tzan n-nan
Ma laqik tqʼabʼil te qukyʼiʼl
Nyaʼtx tbʼanil te txʼakyʼis
Junabʼi owetz jun lajombʼil tiʼj te sikyʼj
Bʼan putz twiʼ te ichan
Te neʼ tal mutzʼuwitz
Kamjeʼel oxik nqaniʼnweʼ tuj te twabʼil nyaʼ
Ajun tzʼil tuj te muxj
Te xhqiʼn n-ichin tuj te nim aʼ
Te bʼiʼxh nkʼayin chul tuj kʼaybʼilj
Otzaj nloqʼoʼ jun nkway naqe te witzik Wanʼch
Ma tzʼex tqʼij te nim jabʼ
Numbʼajil qtzaj tzan kyaq
Te tbʼiʼixh te tal witzik ntiʼl ntzaj tzoqpiʼ tzan tul jay
Ma qet witʼlaʼ te jos tuj tqeteʼl
Kye kʼwaʼl naqbʼen tiʼj kynan
Bʼososon njaw te qweʼ txwen
Te nbʼiʼixh ma jaw kʼulul tweʼ nchman
Kokʼ tqʼotej te n-nan
Spanlik te qʼoqʼ
Ma kyin xik pujul te nkway tzan tukʼan aʼ
Ma tzaj nloqʼoʼ jun chabʼibʼl te nyolbʼil
Te ichan mxlakumbʼil jun bʼitz
Bʼetzʼlik te xtolkaj tuj xoqʼl
Spoqimaj te tal kʼwaʼl tzan tnan
Woqʼel te neʼ tiʼj tnan, ntiʼl atqet tzaʼn jay
Ma qo ox tuj te kyʼixpubʼl tzan tok nmaloʼ jun nwexj
Ma tzaj nloqʼoʼ jun nxhbʼajsbʼil
Te n-nan ma kaj xtxon stumin
Kyin xeʼl spatul tjaqʼ nkyenaqʼ
Ajun bʼajlaq xoʼo tu b’ey
Matx tzʼel qitkʼan te xhbʼaʼ
Txʼobʼobʼon te kyʼiwix
Nchiʼj nabʼtik bʼan qʼijal wokel
Qo bʼaj xeʼl tuj te txʼajbʼil
Ma jaw nyobʼaʼ te nchiʼ tzan kʼon tqetz eqʼiʼ tzan te wich
Bʼan xhip nkaj te woq tuj te xajabʼj
Bʼan xhtilun txekaʼj tzan te qʼij
Ajun us qaleʼ tzan xtxaʼ te kway aj qet kʼalet tajsik jay
Tzʼuʼumaj te patzʼan
Man qo bʼaj xeʼl aqʼunon
Ntxulujlaʼ te kʼwaʼl tuj amaqʼ
Oʼ, okyinxeʼl tuj amaqʼ bʼex
Te ichan bʼaʼn xtxʼuʼj twi
Ma qet oqlabʼeʼ te itxʼ tzan te wich
Qa nlay bʼantik tzan stzaj awin pax eqʼil kyʼi kway
Nkyan Woy ntxʼolbʼan tzan kypon kye xjal tuj te jawsbʼil
Ewitq n-qoxik tuj bʼaʼaj
Jun jotbʼen ma jaw qeqʼi te kyenqʼ
Nkyʼilwi n-ulun qukʼaʼ qʼotj
Owelatz win albʼil wawal
Nqet bʼaj xbʼinuʼ te mank tzan kye xjal
¿Janikor qo bʼaj xeʼl xpakʼyon?
Ntitzʼinjeʼ kye xhbʼaʼ tuj peʼon
Aʼin wetz eqʼil te tajlal te kʼulbʼil yol bʼaʼaj
Ma tzaj oyeʼ wajxaq nloʼ mank
Bʼaʼn xitxʼ txam twiʼ te xjal
Nqo yolin tukyʼiʼl te ntat tzan qaqʼunan
Te kʼwaʼl owel chxheqpuʼ te lamel
Te nchman ntxamjik
Te kapeʼ bʼan kyʼijun matx tzʼok
Ma jaw libʼan te aʼ bʼix ma tzʼox tu jay
Te nchman aji te qanbʼel qiʼj
Xobʼsaj te tal kʼwaʼl ntiʼl nqo tzaj ten
Ajun qʼaybʼenj tjaqʼ te kapeʼ
Te bʼiʼxh eqʼi tkʼaybʼeʼtz is
Rinletel talq te xhbʼaʼ
Txinun atin tzan waqʼunbʼen ma kyin xwaʼq twi witz
Ma tzaj ntzyuʼ te kʼay kʼul
Akyeqex jos tuj te bʼeq tzijay
Nchman ajlik max txamjoʼm
Ma kyin ok xlakʼlakʼ tu kyʼi te bʼixbʼilj
Te tal neʼ ma qet bʼaj tlixhuʼ te xtxaq wuʼuj
Ma kye naj taloʼ nyaʼ Toy
Ma tij swuʼy te xjal
Te tal xuj bʼan xchʼuʼy ntiʼl okyʼik tkʼamoʼ tweʼ
Ma tzʼok qeʼe te xjal nyolin tukyʼi tajyol
Qo bʼaj xeʼl pixul te lobʼj
Te waʼnch yabʼ tukyʼi tabʼaqʼkan
Qusqumaj qxoʼl tzan te xkup
Pakʼleʼ kye xjal tjaqʼ tzeʼ
Untzani te tal kxhlan aj n-ejoyoʼ tuq iwi
Ma tzaj nloqʼoʼ jun kyʼiybʼil tzan txik qeqʼiʼ kabʼj
Nmokʼojlaʼ te tij tjaqʼ tawal
Aʼin pujul kye wakxh
Te tal neʼit at alq tiʼj
Ma qeet sakoʼ qjaqʼ tzan n-nan
Matx tzaqʼlet tzan tqet kywitbʼinsaʼ te jay
Qo elax kʼayil kyeney txol jay
Matx kye xik kye xjal qotxʼil txʼotxʼ
Ntiʼl nlamet te nkʼupuʼmj
Max qo bʼaj xwaʼq qanil xtxujeʼl witzik
Ma tzaj nloqʼoʼ jun lakʼbʼl tzeʼ ma tij chmanot
Tzunx at xtxʼaxal te kyenqʼ
Tzunx nqet n-nimsla te toyej witzʼin aj otzaj stziʼ wetz
Te nbʼiʼixh jun xjal bʼan kajbʼil
Ma qex wawaʼ nim loʼon tuj ntxʼoʼotx
Nxheqemun te neʼ
Te yabʼil tzqijsul nqoqet tkansaʼ
Ma qet bʼuchaʼ kye yol tzan kye yolyon
Akix ji nqet waqʼunaʼ te waqʼun
Tal chʼinikit te yakʼbʼibʼl
Ajun nikʼon te xhchman te ntat chuj tul jay
Lichʼichʼin tel te tal kʼwaʼl
Jutzun tel te txʼyaʼn bʼaʼol woq
Qo bʼaj xeʼl tuq tumalaj
Tzʼitomaj te tal kʼum
Nreqejlaʼ te kʼwaʼl tuj Bʼaʼaj
Rutumaj te tal txʼyaʼn
Te xuj oqet lobʼitzaʼ tzan te tichmil
Qo xeʼl tunul te ukyʼil
Te nchman nchoʼon tkaʼ
Nim txchʼuyabʼul te xuj
Niʼn te sipayon qweʼ
Atoʼ tzan tuj te Paxil
Ma tzʼok xhal tiʼj te spekyʼ tzan te qʼaqʼ
Qo bʼaj xeʼl aqʼunal taqʼun ntat
Bʼan chʼimusit ma kaj qweʼ
Ma xik kyqinuʼ te lakʼbʼil
Ntxupujlaʼ te xjal tuj tjay
Ntzan tskʼatbʼeʼtz te wich
Ntzaniʼ te xlakon aj tzajnaq tuj junky amaqʼ
Te anqʼbʼil aji nqojaw tyakʼuʼ
Ma jaʼ jeqʼbʼimaj te xjal tukyʼil aʼ
Te qʼoj nxlakbʼin yabʼil tuj qchijel
Skatumaj tjaqʼ wal tzan te xjal
Oskotletel te ichan aj laʼn
Tʼulumaj te siʼ tzan te eleqʼ
Bʼaʼomaj te tal txʼyan
Nim bʼuchʼbʼeʼtz tiʼj njay
Ma aqʼumaʼj qa otxel tuj a bʼey
Lamik te jaʼ nqoloqʼon qweʼ
Nchiʼx tqʼijlal te nchman
Ma tzaj nloqʼoʼ jun nqʼabʼxek iqal wiqatz
Nmutzʼujlaʼ te xjal tuj amaqʼ
Tyabʼil nchman jun itxʼimal
Bʼan tbʼanil te xhlawilabʼ tzan tqet qxnaqʼtzaʼ qibʼ
Tzʼoyomaj te xjal tuj twex
Maʼtx tzʼok chʼaʼk te txʼotxʼ tzan tpaj nim aʼ
Nquchubʼtik te xjal tukyʼi te jal
Xajbʼajil te xpoʼtz
Te josbʼil ntiʼl teʼ
Matx xtxik jub’jun te pichʼ
Niʼn te abʼtzel te ukyʼil
Ajun kyʼihxlabʼ tuj te nkojoj astil ji ntiʼl ntzaj tin tibʼ
Kye xjal yabʼeʼ tukyʼi te xewkyaq
Qo xeʼl chʼutbʼal te xjal tuj bʼey
Ma tzʼok qʼiloʼ kyeney txam tkʼuʼj te kʼwaʼl
Te witzik matx qet xtxajsaʼ te qʼaqʼ tzan tpaj ma qo xik waton
Bʼoqomaj tiʼj te tkojoj nchman
Ma tzʼel qichoʼ nchi tuj nqʼabʼ
Qo bʼaj xeʼl Kanib’al
Ma qet nqetinsaʼ te n-najbʼil
Te xmaʼk ajun tal us tiʼj
Te saqchbʼilon nkyʼik tzwalsaʼ tukyʼi tukyʼil
Ma qo bʼaj xik txajol tzyaʼ
Te n-nan ma kaj xtxon tjukʼbʼil tuj kʼul
Bʼan bʼeyiʼ tzan kye xjal tuj nkojoj
Te tal waloʼ xhbʼaʼ ma kaj naj max aqes
Ajun qʼol tiʼj te tzaj aj atqet max twi witz
At xhchʼuʼuq te ichan
Kye jkaybʼeʼtz ateʼ aqʼunox tzan tok qeʼe
Nxlinkʼan te xtxʼoʼ twi abʼj
Te nchman nqet tjamiʼ tqʼabʼ te kapeʼ
Oje laq te tkʼalbʼil nkʼuj tzan te tqʼanqul
Ma qo xik mokʼil te kapeʼ
Ma qet nkʼuluʼ jun sochbʼil tzan xhchimet te aʼ
Ma tzʼel tjachʼoʼ te tal neʼ jun mank alaʼj
Te ntumin ma kaj nsiʼ xtxʼuʼk te nqʼuxwiʼ
Nim txkoʼtal te kyenqʼ
Ma tzel pelo kye lobʼj
Ma qet pax nxkʼay
Ma qet kʼuluʼ jun yitzʼkʼbʼil tiʼj te aqʼunj
Ma kyʼinx sqitul te kuxon
Matx xtxik naj te waloʼ kixh
Qo xeʼl tolol siʼ
Ateʼ nim kʼoy tuj te nim aʼ
Ma qet nkʼaloʼ twe’kway tukyʼi chʼech
Ma yabʼtik te nkmal tzan xkʼutxamj
Ntoqtoʼin te toʼk tiʼj te kxhlan
Bʼan xheq te tal neʼ
Bʼan yukʼ oje tzʼok te tij
Oje tzʼok junan te maʼt
At kyaqʼuxluj tuj nkʼuʼj tzan tpaj minaʼ nwaʼan
Xitxʼumaj te watubʼj
Ajun xtxewal te anqs tzan tpaj matzel poqʼoʼ
Te n-nan njoyon maq te tweʼ tkuch
Txututun tzpon te xjal kyi tiqatz
Oje yajik te pitxitxbʼil aj qet kykʼuluʼ jun qyaʼ
Owokel nxobʼsaʼ te nkʼajol ke ntiʼl ma tkamb’aj
Njuqun xtxʼembʼil te tij Panch
Ma tzaj njoyoʼ jun nchʼinal
Ateʼ nim xmatx nkye jilin tjaqʼ nsiʼ
Ma qet bʼochʼan te tombʼil
Matx kyʼik t-oʼ te neʼ
Ma jaw poxbʼaʼ te ukyʼil tzan tajawil
Chʼinaql tuq atqet te xoʼj qiʼj tuq
Ajun xton txe tlokʼ te nkojoj
Nini te siʼ aj tzja nchelbʼeʼtz
Nsnakʼajlaʼ te xuj
Ma tzaj qloqʼoʼ jun chimbʼilaq
Ma qʼaplaʼ te xuj wukyʼiʼl tzan qok qjumbʼeʼ qiʼbʼ
Te xuj bʼuʼu te tal xhkʼit
Te kʼwal n-ajlan
Nini xtxakbʼen te qʼopoj
Ma tzʼex bʼaqʼuʼ nim te qweʼ te bʼex
Ma tzʼel pujlik kybʼatzʼbʼen
Junchaqmaj kyaqil kye xjal nkye bʼixan
Nim chombʼeʼtz tiʼj te taqʼel te kway
Nim jiʼqʼ tiʼj te neʼ
Oqetel kʼotzobʼtik te wich tzan tajawil
Telawin aj txkup atok tzeltiʼj te awitzʼin
Tkaj a lamoʼ te lamel ma qo xik tuj Bʼaʼaj
Qo xeʼl jeʼol jal
Ma tzaj sanun woq
Ma xik tanletel te nbʼiʼixh tajsik te twatbʼil
Kabʼabʼ tzul te ntat tuj malaj
Tox junky tkyʼixel aj welatz
Nim txuqʼbʼeʼtz tiʼj te kʼwal
N-el poqʼlik te kyenqʼ tzan te kyaq
Nʼel tjachun tibʼ te k’waʼl
Ma tzʼok rimbʼaʼ te kway tiʼj te tzeʼ tzan tpaj nkrachʼun tuq
Bʼan xhqʼyun ebʼajil tkojoj te nkyan
Ma tzaj loqʼet jun tzʼuqʼabʼ
Tuj te ntxʼoʼotxʼ ojaw kanet jun soch aʼ
Nsmolomin twí te kʼwaʼl
Ma kaj xyuʼtz tiʼj nwiʼ
Smajlik te tzeʼ tuj te bʼey
Kutxlik te kan tuj bʼey
Tzi jay ntzʼujin tzan te jabʼ aj nqet tuq
Oqex wawaʼ jun wiʼ wawal timiʼch
Te chijimal txʼotxʼ nmeqʼtik tzan te kyʼis
Qo jilul xtxaq kjoj
Te kuch ajun nuqin tzan tpaj at waʼij
¿Alkyetz awajyol tuj Paxil?
Kye sqʼiʼl nkye qʼay
Te tal xuj ebʼajil tukyʼi jun chuqʼaʼ
Bʼan nlejun taʼal stziʼ te txʼyaʼn
Bʼan tʼaʼq te xjal tzan tpaj kyʼik bʼaj tiliʼ kye xjal
Te txʼyaʼn aji wokʼil kye laq
Ma tzaj nejnonabʼl wiʼj tzan te nxobʼal
Ma kaj ma sleqʼ tiʼj twi te xjal
Ma kye tzaj nloqʼoʼ junjun bʼaqman
Alqimaj qxol
Ma qet npuninsaʼ wibʼ
Ma tiʼj chʼiʼk xtxʼeʼ txajabʼ te xuj
Tzi atqet te ntumin tjaqʼte nqʼoxwiʼ
Mokʼon tel te xjal tjaqʼ tiqatz
Ma qo xik xmoxol Taqnaʼ
Ajun tal kʼum alaʼj tuj nkojoj
Twi witz nkaj nim qʼoqʼ te jkʼaybʼetz
Achbʼajil te qʼopoj tzan te kuxon
Qtel qkyiʼinsa te qʼoqʼ
Ma kye oknoj te xkabʼtzeʼ nwitz
Ntzani te wajon
Ximomaj te aqʼelj
Te bʼixh lit nkʼachan tkʼuch
Te wich atqex kawbʼen tuj te sak
Ma kyinx suqʼunal txeweʼ
Nchman jun xkʼaʼmon ajnaʼl
Ajun stayal te kʼupbʼenj
Nspeqʼejlaʼ te xjal tuj amaqʼ
Ntzani te qjayil ajnal
Nqet qxjaninsaʼte txʼyaʼn tzan tnaqʼet qjay
Nini te xjal ajsluqʼil
Xhmejlik te tij xjal tiʼj twatubʼ
Ma qet kabʼsaʼ te qloʼ jos tzan te n-nan
Ma qet tʼoqet te uʼjbʼitz tzan te jabʼ
Bʼan choʼon nchunaqʼ tzan tpaj alqʼ
Yaj ma qo metzʼjik tuj amaqʼ
Ma tzaj nloqʼoʼ jun nqʼoxwiʼ
Tnabʼl te ichan owok xoʼo tzan te ajxhbʼajil
Ma kyin bʼutxin maʼin qʼeqoʼ
Te mulon nxwelaʼ tiʼj te bʼixbʼilj titzaʼ okyel
Xhinlik te tzeʼ tzan te xhchʼuqʼ
Ma tij chmanot te tzʼisiʼtzʼ
Te nchman kye bʼaj qenojan xjal tuj tbʼey
Ntzan tquchbʼen jal te n-nan
Nspilinjeʼ te tal ichan
Jetpumaj tqʼabʼ te muñek tzan te neʼ
Te nwex aj tzaj nloqʼoʼ je tzʼok qʼanq
Bʼan machun tzan twaʼan te tiʼj xjal
Onej te tij xjal tukyʼi te tiqatz tzan tpon chʼinky qʼeqoʼ
Qitlik te taqʼel kway
Ntzan qkyʼexpbʼeʼtz te wexj
Chʼalomaj te neʼ twiʼ tqʼab te xjal
Ntzaʼn stoqbʼeʼtz te neʼ
Qo xeʼl xhinkʼul te tzeʼ
Txʼoqomaj te tzaj
Ateʼ nim yabʼil aja aqʼbʼiʼ
Txeylik te kapeʼ
Ajbʼilamaj te xjal tulen
Nini te talbʼil nyaʼ
Ma kawxik te xoqʼl
Kontlik te tlokʼ tzeʼ
Ojatz bʼutxʼlik tlokʼ te kyeney tzan te kyaqʼiʼqʼ
Bʼan jiqan te saqmuj
Tuj te kʼulul yol Bʼaʼaj ma qet kytzikʼlaʼ tiʼj jun aqʼunj
Te leq ma npujpun
N-el nqʼajabʼ tiʼj jun qʼanbʼil
Txʼajoʼ tiʼj te bʼutx
Atziwen tzan awaʼan
Lanan tel te tij xjal
Tzojojon ma kyin kyʼik twitz jul
Ma qex te qukʼaʼ chukuʼ tzan te nyaʼ Xhkataliʼ
Te neʼ ma kyʼik takʼas iwi qonikʼan
Ntzani stzuqbʼen te qnan
Ma qo xik sqʼilul te kyeney
Ma qet itzʼleʼ te kamnaq tjay
Ntzani te qsepbʼen kʼum
Ma qo xwaʼq eqʼil siʼ tukyaqʼ
Te twitz te tal qʼopoj bʼan chʼi tal xpun
Bʼan txaʼx te kapeʼ tzan te jabʼ aj nqet ajnaʼl
Nqet nxnaqʼtzaʼ wibʼ tiʼj te xnaqʼpakxjal
Ntzʼoyonjeʼ te txʼyaʼn tzan waʼij
Te ntat ma kaj tpawaʼ tijaj ixiʼm tzan tok tawaʼ tkojoj
Qo xeʼl xhibʼol talq te xkup
Txalchik te tal kʼwaʼl twiʼ te kway
Nloʼon aj tobʼen txʼyaʼn
Te nchman oje qet tloqʼoʼ jun tyew
Ma kaj nsiʼ wiqatz max ajas tajsik tjay bʼixh Lo’xh
Te tij Xhnaʼl ateʼ kaj tkʼajol
Ma chimet jun winqamal ixiʼm tzan kye xjal
Twaʼl te tal kʼwaʼl ma tiʼj
Bʼan bʼukʼ te xjal tzan tbʼiʼxhal
Bʼaqʼbʼajil te kapeʼ
¿Janikʼbʼan qo xik tuj qbʼey aj oje qe qbʼisu?
Te tal kʼwaʼl nqʼuman kxhi tiʼj te kxhlan
Te ntxʼyaʼan ntxʼaʼl tkʼuʼj, matx qet bʼunlet
Ajun xjal nkye aqʼunan tuj te nakʼjos
Kye xjal nkye txʼobʼojlaʼ tuj kybʼey
Nsutin te xtolotxʼotxʼ chʼimusit
ljxjanx chʼikawxik te tal ichan
Ntzan te xjal qmoybʼeʼtz
Oxeʼl nqʼumaʼ te ja xjalniʼ tzan xtxik kyʼisuyon njay
Oje tzʼok sjuk te xjal
Matx jaw pakʼlet te txʼyaʼn
Ma tzaj qotxʼan tajsik njay tzan te jabʼ
Nini te sipal wabʼj tuj te bʼixbʼilj
Nyaʼ chon nkyʼilin kapeʼ
Ntzan tpejbʼen ntat tuq
Smolomaj te xtxaq wawal tzan te kyaq
Ninijeʼ amaqʼ xjal
Ntochʼojlaʼ te xjal tukyʼil te machit
Ntat ma tzel tpujbʼeʼtz te wakxh
Oje tzaj stziʼ te ntat qluchʼbʼil
At stzup te kʼum
Nkye jilin kye xhchuqʼ tiʼj txaq tzeʼ
Te qesbʼil oyajik tiʼj te tzaj
Maqet nbʼaliʼ te noql tzan tqet kʼaloʼ stziʼ sak
Nxhkʼojojlaʼ te xjal tzijay
Te Nixh ajun bʼujun tij txʼujel
Ajun tbʼakunal te kyaqaʼ njatz
Ntzani te xhiponsal kye alomj
Nsluqʼnanjeʼ te bʼiʼk
Ma tzʼel ntxʼajoʼ nxajabʼ tukyʼi jun bʼuʼq
Jitzin kyel te aloʼmj
Bʼachʼomaj kye uʼj
Ma kye bʼaj qet kyʼeʼs kye xhkukbʼil aj kye tzaj nloqʼoʼ
Ma qo junan tukyʼi nkyan tuj qbʼey
Ma tzaj win jun iqan nsiʼ
Bʼeyx ma kamik te wich tzan te qʼaʼenj
Kajmaj eʼl ma tzul te xjal
Ma qet itzlabʼaʼ te aqʼunj tzan te kuʼxon
Nsanun nchiʼjel
Te aqwiʼlj ma qet kʼuxuʼ tzan te txʼyaʼn
¿Matxik aqʼunon qa nlay ji?
Ma qet naj twiʼ te wabʼil te atzʼbʼil
Te toʼk aji te lequl kxhlan
Ntzurin te xtolkaj
Ma tzʼok swaʼ tuj twiʼ te tal qʼopoj jun chimobʼil
Te tʼolotziʼ atjax twiʼ te tzeʼ
Ma kyin xwaʼq yoliyon tukyʼi jun tzʼaqol
Ma qe xhokan te tzeʼ kyjaqʼ kye witzʼin
Te tal kʼwaʼl b’an xha’qal
N-nan nqe tkʼulu jun jitz
Xhjililin tel te kʼwaʼl
Njatz eqʼi tlokʼ te tzeʼ
¿Jaʼ matx pon awukyʼiʼl?
Kyaqwaj xtxujel te wajyol
Nxhkʼalamun te neʼ tuj quq
Ajun kyaqaʼlq tiʼj te neʼ
Spanlik te akʼ
Ntzani xtxʼobʼen te kʼwaʼl
Qʼuqʼl te aʼ
Kawlamaj kybʼey kye xjal tukyʼi te ajqʼij
Cha kabʼeʼ okye b’aj kaj aqʼunan tuj te xhpotzʼbʼil
Ma jaw qin te ekyeʼeʼl
Cha xhbʼakul xoqʼl kyiʼj kye tal kʼwaʼl
Ma kaj lamoʼ te lamel tukyʼi te kyʼiksbʼil
Txakumaj te jawsbʼil tzan te qʼopoj
Kye xjal ma kye xik bʼitz tuj kybʼey
Ma qe toqiʼ txqʼan nkapeʼ tzan te wakxh
Nim tmin ma qet qnajsaʼ
Ajun xjal nkye pon eʼel aj nkye saqxhbʼilan
Ma qet eqʼiʼ te xjal tzan te kʼayiyon
Te tnabʼlaʼ witzʼin tbʼanil tzan tok qsiʼ qnaʼbʼl tiʼj
Nwitzʼun te yolbʼil aj atok tuj jawsbʼil
Ma qex wawaʼ nim nchi kyenqʼ pataʼl
Ma qet npaqoʼ te nqʼanaq tzan nxik tu malaj
Chʼakomaj te xjal tzan te kway
Nim stzaptzojal te wabʼj
Ma xik nsiqoʼ te xhiwl ma kaj kyisin
Ma tzaj oyeʼ wetz jun nxmuljawq tzan te nkyan
Ma qet kyjanikʼchaʼ te lamel tzan tkaj tbʼanil
Ma tzaj nloqʼoʼ jun tkʼalel n-nan
Ma tzʼok noj jun txuʼjel te witzik jun aj xhnul
Qo bʼaj xeʼl kyʼiwlalil xqʼan xjal
Ma tzel kyʼchʼoqpi twex de eleqʼ
Ma qet kʼuluʼ jun tzajsbʼil il tuj Bʼaʼaj
Otzaj nkʼaloʼ jun iqan qʼoqʼ tiʼj te nkway
Ma tzʼajtz te qchman tuj tbʼey
Mokimaj te tlas tzan te nchman
Ajun xhchʼilin tiʼj akʼwaʼal
Jukʼlik tqʼabʼ te xjal tzan te kʼolomj
Ajun twinqil te aq
Cha txokʼchal oq te tzeʼ
Ma qo kaj txʼaqlet tu kyʼi te qweʼ
Ntʼabʼnanjeʼ te xjal tukyʼi tweʼ
Otzaj nloqʼoʼ jun bʼalaqʼ nqʼanal tuj te njay
Te ajlon nqet tajlaʼ bʼeljujchaq
Ntanajlaʼ te txʼyaʼn tjay xjal
Kyʼiwlamaj te xjal tzan te nchman
Te abʼj aj tzaj xon taj sik njay ma tij sleʼp
Te nchman aji melkʼujal te iʼy
Ma kyin xik mal iwiʼ qonikʼan
Ajnini te qyukʼbʼeʼtz aj kaj qswaʼ kabʼejeʼ
Nini te alomal aloʼmj
Stzaj a yikʼuʼ jun twitʼlel abʼiʼixh
Te tal neʼ nmachʼnanjeʼ stziʼ tiʼj xtxʼaʼ
Ma kye tzaj nukʼan kye siʼ tajsik te tzeʼ
Te xuj tzʼalan kobʼsaqʼ
Nxhpalamun te xjal tuj bʼey
Te qwal ma tzaj loqʼo tebʼlil tzan txiq tiʼn tu xnaqʼtzbʼil
Oqtel nchojoʼ jun spejsal jay
Ma xik tlaqu taqʼel te weys
Tziwen tzan awaʼan
Nini nxjaqʼbʼen tuq
Jachʼinky qo bʼaj xeʼl eqʼil siʼ
Nkawin te xjal chʼinky tkamik
Cha nkye sakantik kye xuj tuj jay
Qtel jkʼuluʼ jun waʼonaʼ tzan tpaj oqet qchalajsaʼ tanqʼin nkʼajol
Ma kaj kutxbʼa te tombʼil
Tjaq a yunqʼiʼ awuqa
Cha sukul oq te wakxh
Ojaw weʼe tpakixjal te nchman aj kaj stzʼbʼaʼ oqtxiʼ
Owelatz nkyʼispaʼ tuj njay tzan nxik najayon tuj junky najbʼil
Qo bʼaj xeʼl awal kjoj
Npoqʼnajeʼ te iky tuj qʼaqʼ
¿Janikʼbʼan qobʼaj xel tuj Paxil?
Sqowlik te te xhmoʼol tuj bʼey
Te Bet nxilun kapeʼ
Matx txik jitxʼan te oj
Tuj te qamaqʼ Bʼaʼaj ajun xhbʼajbʼil
Nkyin joyon soqʼeʼn
Qo bʼaj xeʼl tuj te chor
Nlipan te tʼuwon max txe kaʼj
Nim tsqowbʼen te xhmoʼol
Nim stzʼilal te xqʼapj
Kyi te ntat tzan nxik eqʼil jun iqan siʼ
Nchoʼon tkʼoʼm te tal kʼwal
Te limolbʼil jun tbʼanil tzan tqet jkʼuluʼ
Xhututun xtxik te bʼol tuj bʼey
Nsqowojlaʼ te tij xjal
Tuj xtxʼoʼotxʼ ntat ajun mokʼobʼ
Ma xik yakʼuʼ tqʼabʼ tal kʼwaʼl ntiʼl bʼantik stzʼibʼan
Te xjaleyon nxik kyxon nim kyʼis tuj qnajbʼil
Ntzani te tzeʼ aj mokʼbʼil kapeʼ
Bʼaʼn wakʼun te txʼotxʼ tajsik jay
At jaʼ ntzaj xutxʼbʼil wiʼj tuj ky-yolin kye xjal
Cha jun pakʼan wetz nweʼ
Ma kaj te chilbʼaʼ tuj bʼey
Ma qet tpaxaʼ te ntey nmunul aj nxik weqʼiʼ tuj waqʼun
Aqʼimaj tjay te am
Nbʼitxʼijlaʼ te kuxon tuj amaqʼ
Te tij yuxh bʼan chumbʼan chinabʼ
Nkye kaʼyin te tal txʼyaʼn
Ajaʼn oxeʼl weqʼiʼ tuj qb’ey
Bʼan choʼon nmanqʼabʼ tzan tpaj kyin jaw tolj
Nim palenwibʼij tiʼj te nchman
Ankxik tuj bʼaʼaj
Niʼn te ajubʼayon
Npojwin toq te xjal tzan tpaj owex tuj xaq
Ma tzaj nloqʼoʼ kabʼeʼ xtxubʼil nkʼajol
Ma xik bʼunuʼ jun waloʼ kxhlan tzan jun xjal
Twitz kaʼj ateʼ nim chixhcheʼw
Ojaw kyʼixwik te awalj tzan te qʼij
Matx lamet te kʼaybʼil
Nxhipijlaʼ eqʼiʼ te kuch tzan tajawil
Jun chelen ma tzʼel te nsiʼ aj tzaj nchimoʼ tjaqʼ kapeʼ
Jutzutzun tel te txʼyaʼn tiʼj tajawil
Te txʼotxʼ bʼetzʼnaq tzan te jabʼ
Te jay ma kaj xhchʼuʼy
N-tzeʼen te nkyan tiʼj te tkʼwaʼal tzan tpaj nsaqchbʼilan
Sleqʼlik te tiʼj twiʼ te xjal
Te tzʼaqol ma tzaj tloqʼoʼ jun xokbʼil
Oqtex te xjal tjaqʼ bʼey eqʼil siʼ
Ma jax te tal kʼwaʼl twiʼ jun tzeʼ
Te ajaw nkyʼiwslan kye tal kʼwaʼl tuj te jawsbʼil
Yobʼamaj te ukyʼil
Otzaj oyeʼ jun tpaxhtak te tal nkʼajol tuj te xnaqʼtzbʼil
Sqit te kʼwaʼl
Quchlik te xjal tuj witʼbʼilj
Bʼan yabʼ te wixnaʼ tu kyʼi te xkʼutxaʼmj
Bʼetzʼomaj te xqʼapj
Qotxʼotxʼon ma tzaj te txotxʼ tuj nim bʼey
Tzuqimaj te kʼul tweʼ te wakxh
Nwojwoʼin te txʼyaʼn tiʼj te xkup
Ma qe ntxʼinoʼ nkux tij abʼj
Joqlik te ukyʼil tij te loqʼ
Tajsik te njay nkye kaj witan kye wich
Cha xkoyil te tal neʼ
Jutzlik te kxhlan jay
Bʼotzʼlik te tqatel qukʼa
Oxeʼl tukʼaʼ te ntat tuj taqʼun
Nbʼukʼujlaʼ te xjal tukyʼil te txʼotxʼ
Ntzani spejbʼil te tebʼl jay
Te yoqʼon nlekyʼan tzan txiq pujpun
Tuj te waqʼun ma tzaj jun wabʼil bʼix tuj kyaqil nchijel
Okyʼel te nkʼajol junabʼ tuj toxiʼ aqʼbʼiʼ tuj te xnaqtzbʼil
Qoxeʼl spanunsal aj akʼ te qchiʼ
Te nyaʼ xhtiʼl nkʼayin wabʼj
Tkyʼilte te neʼ ma qe tikyi tkyʼiwlal
Ma qex uluʼ tukʼaʼ te kway
Ma xik nqobʼiʼ tkaltul te kxhlan aj qet tkansaʼ nxuʼjel
Txaklik te tzeʼ twi jay
Bʼan swokʼ te ichan
Tzʼil te nkamixh matx stzʼok tzan te quq
Te awal ajun chʼaqachin kye tal xuj
Te tal kʼwaʼl ntzaj tpi pi te xhkʼit
Nqo qʼexnan tzan tpaj te cheʼw
Oje xik nkʼayiʼ te chimakʼ
Te lobʼj oje qʼanxik
Cha swokʼchal oq te tzeʼ tuj xaq
Kʼasbʼemaj jun chiʼl ixiʼm
Ntxikijlaʼ te xjal tukyʼi te ukyʼil
Nnajan te tij Luch max Chinabʼjul
Ma jaw ntoqiʼ te nxkyʼaq tzan tpaj te xpotzbʼil
Ma xik naj te amb’il
Ajun xjunaʼy tuj te tzeʼ
Te kʼwaʼl nʼel xhchequʼ tibʼ
Ma tzaj skatuʼ te tal kʼwaʼl tzan te titzik
Wetz nkolel aj ch’ok
Ma kaj lichʼkʼaʼ te xqʼapj
Kʼaloʼ te wakxh tuj kʼul
Te uʼj aqʼbʼil ajlamj
Bʼaʼn xtʼeʼj te xjal
Txulunjeʼ tel te Paʼk
Ma kye bʼaj tzaj nloqʼoʼ kyʼilaʼj yakʼbʼil te nlamel
Bʼan tzan qaqʼunan tzan kʼachwinql
Nim okaj swaʼ te qxyoqʼbʼeʼtz
Kye tal kʼwal ma kye jaw qʼojin tiʼj te sarbʼil
Te pawsleʼaʼ npawan sleʼaʼ
Twiʼ witz at nim kyʼim tzan tjaw jkʼuluʼ qjay
Ntzani te maqbʼil wakxh
Stzaj aweqʼiʼ jun qichbʼil tweʼ te wakxh
Npatxamun te bʼik tuj amaqʼ
Nini te skotbʼen te kyaq
Nbʼantik te qweʼ xeʼp tzan te witzik
Xaqimaj te qbʼeʼy tzan te aloʼmj
Ma tzʼoknoj nwitz xtxunay
Te aʼ nʼokyen tzan tel qtxʼajoʼ jqʼabʼ
¡Jeʼky! ¿Titzaʼ atich?
Bʼan wakʼ owok te qweʼ tzan te cheʼw
Jutzumin tiʼj tjay taloʼ kxhlan n-nan
Kye wiʼchimbʼil nkye tenun
Kabʼj kyin xeʼl tuj bʼaʼaj loqʼol tuj njay
Joʼomaj te chibʼj wakxh
Xhchjuʼyal te tzeʼ nim
Ax oxeʼl te ntat tuj te bʼixbʼilj aj wokel tuj te najbʼil Xkonoliʼ
Je tzok lukʼlik te xjal
Te nchman ma qe tpotzbʼe te awalj
Ntxolin te kawbʼil tu kyʼi te qxalil aj Bʼaʼaj
Ma katen qonikʼan te nkʼajol tuj te bʼixbʼilj
Aʼoʼ xwokʼil tuj jay
Ma qex kyawaʼ kye kolinaw
Te nkyan bʼan xtxʼuʼj twiʼ
Peʼonimaj te awalj tzan n-nan
Nim nwitzikj ma tzaj
Takletel te kway tuj bʼey
Lokʼbʼajil te lamel
Txʼoqoqon tzpon te tzeʼ
Jwebʼ qʼij tzpon waqʼun
Te ntat n-ok tlajo te witzʼin tzan tox xtxoʼoʼ te qweʼ
Chʼalchik te tal kʼwaʼl twi kway
Nkye waʼan kye chimbʼon tuj te bʼixbʼilj
Ntzani xtxʼoqb’en te neʼ junjun chaq awalj
Bʼan nchoʼon te chʼaqachon
Qo bʼaj xeʼl aqʼunon tuj te kʼuxbʼilon
Te txʼotxʼ tkʼulb’enj qajaw tuj kaʼj
Bʼaʼn meʼx twiʼ te xjal
Tbʼabʼetz te neʼ nim nqet lejun
Xhipomaj walq tzan te kamixhj
Te xjal nbʼixlaj tij te txʼyaʼn
Stziʼ te nim aʼ ajun puʼt nkye pujpun
Stzaj asiʼ chʼin wukʼa aʼ
Ma tzʼok choʼon wanim
Qo xeʼl joyol chap max Txeʼox
Ma kumin te xjal
Xhiplik talq te kway
Nspanamun te neʼ tuj bʼey
Ma qet maloʼ te kyenqʼ tukyʼiʼl te tzojombʼil
Ma kye jaw kanet kye waʼbʼj twitz te kuʼxon
Chaʼoj chaq ja kye xeʼl aja xjalni
Ma qex wawa jun wi oʼx tzi jay
Te kʼujtzʼaʼlbʼaj bʼaʼn tzan tkʼulet jaʼchj
Tuj te kawqʼumbʼil oqet kykʼuluʼ jun tzʼaqʼbʼebʼl
Ma tzaj nloqʼoʼ jun nkʼowjbʼil tzan nxik siqo kʼokʼj
Txutlik te sak
Oslapuyon te nbʼiʼixh jun tkolobʼ aj tzaj oyeʼ tetz
Owoq wakʼxik te xoqʼl
Ma kyin xik akʼson
Ma tzʼetz jun malibʼotxʼ wiʼj
Ma qo bʼaj xwaʼq eqʼil xmotxʼ
Xwokʼlik te watubʼj tzan te neʼ
Bʼaʼn krachʼ te tal xuj
Tuj te najbʼil Xkonoliʼ wokel bʼixbʼilj
At jun ech xtxʼoʼotxʼ ntat bʼan speʼj ntil njatz awalj tuj
Te kxhlan atok techaʼl tzan kʼon txik naj
Nsmiqimun te neʼ
Ma qet tzʼaqik te npikʼbʼil twitz txʼotxʼ
Kabʼabʼi atin tuk tuj Paxil
Kyʼisumaj tuj te jay tzan te qʼopoj
Ma qet ntukyʼibʼilaʼ te yol kyʼisun
Ulumaj tukʼaʼ kuch
Chʼijunel kyin xwaq tu majal
Patxatxan tel te xuj tukyʼi tiqatz
Qo bʼaj xeʼl eqʼil xtxaq qʼanaqʼ
Ma kaj qbʼantzlaʼ te qaqʼun tzan xtxik jqʼapoʼ
Bʼaqkʼamaj te neʼ twi te watubʼj
Ntzani kyoqbʼetz kye xjal
Ojatz eqʼi te awenbʼenj tzan kye piʼch
Te xoʼj nwujwuʼin max twi witz
Te lobʼul ntiʼl nkanompon kyʼij kye ubʼech
Oje mankun te qʼaq’on aj tzaj tloqʼoʼ te nbʼiʼixh
Ma qet ntzʼabʼiʼ te tyol te xjal
Bʼilnaq te tbʼaqʼ kapeʼ
Te xtoloʼ kyaqil qʼij nqet najuʼ
Ajun kye xmakchan kye xjal
Oʼ wit tzul jabʼ bʼex
Nchman aji te lajol txʼyaʼn tiʼj xkup
Te pijuy npujpun
Ma qet tnuqiʼ twitz te ichan
Nikor qo bʼaj xeʼl tamaqʼ
Ajun wakxh nkye bʼaj qet tuj te txubʼjon
Ma tzʼok xajoʼ te tal ichan tzan tukyʼil
Maq qet bʼaj pukʼan te tzeʼ tzan te qʼiʼj
Te nkyan n-oken titzaʼ te wiʼetzlaʼ qxol
Nchalajsan te xjal tiʼj Qtat tuj Kaʼj tzan tpaj tanqʼin
Ma qo xik nimsal kye xjal
Opeqʼletel jun jul
Ma xik jun kyʼiʼx tuj nqʼabʼ nkyin spatun wubʼech
Cha ma tzʼel lakʼchan te xajabʼ
Nbʼosnanjeʼ te xjal
Qkyaqil nqo etzilan te aʼ tuj qnajbʼil
Wokʼimaj kye ukyʼil txe jay
Ma qoxik tzajsal qʼaqʼ
Skʼononon tel te kʼwaʼl
Te sutunabʼl nyaʼtx bʼaʼn tuj qanqʼin
Koxnaq te xjal tukyʼi toq
Te xuj ntzʼibʼan tukyʼi te tzibʼitzlon
Stzleqʼul te abʼj tiʼj nwiʼ
Ntzani toqbʼil tetz
Kye xjal xpantank-eʼ
Oqilamaj te xjal tzan te nchman
Te nkyʼelman ma xwaʼq eqʼil siʼ tjaqʼ tzaj
Niʼn qaqʼumbʼeʼtz nchʼij
Nslikʼabʼan te spej teqʼij
Te kapeʼ bʼan kʼay
Njutzʼnanjeʼ te xjal tukyʼi tqʼanaq
Te kway n matzʼkʼan tukyʼi te tweʼ ixiʼm
Ma kaj npujuʼ te tal wakxh tzan xtxuʼun
Qo bʼaj xeʼl kaʼay tuj te malolaq
Te pichʼjoʼ nlipan tu mokʼobʼ
Ma qet maloʼ te kyenqʼ tukyi te malbʼil
Te xkoyaʼ ma tzʼel tputzʼbʼen tuj tkaxh
Ma qet bʼeʼan te lobʼj tzan qʼij
Cha kawnaq at ntumin
Bʼan tzan txik qtxʼolbʼeʼtz tzan tok kychaʼo kye xqʼanky
Ma qet kykʼuluʼstziʼ njay jun chikbʼil
Awiʼj atok jun xqʼayon oxhtel tukʼu
Ma kaj nxoʼoʼ te nxobʼil tuj te mokʼobʼ tzeʼ
Ma tzaj nloqʼoʼ jun malon kyiʼon te tamoj wukʼaʼ
Yaqbʼemaj te tal qʼopoj tzan te nchman
Tuj xtxʼoʼotxʼ te nkyan ateʼ xew
Bʼan nikʼoʼl aʼich otzaj aqʼumaʼ aj nyaʼtx tumeʼl
Ma tzaj kyloqʼoʼ tuj te jawsbʼil jun tsantul qtat tuj kaʼj
Wotʼoʼ tqʼabʼ te xjal
Te kyisj ma tzʼok jun tyabʼil
Txʼikbʼeʼtz kye tzʼalam twi jay
Poxlik te xjal twiʼ te jay
Njatz qeqʼiʼ tzʼajon
Nini te kʼuliyon tiʼj qawal
Ma kyin qet bʼaj pichʼoʼ tzan te tal qʼopoj
Kye txʼyaʼn nkye qʼojin tiʼj kchiʼ bʼaq
Matx tzʼok qusquj te kyenqʼ
Mojbʼajil te xq’apj
Ja nikʼpon ma kaj etx’emu’t-siʼ echman
Txulun tel te twi txʼyaʼn
Cha kʼupul oq te chibʼj
Ajun waʼij ma tzaj qij tzan tpaj ntiʼl ma kanon qweʼ
Ma tzul wiqʼi kye ajmalol txʼotxʼ
Tebʼl te n-xajabʼ qʼeq aj tzaj toyeʼ ntat
Nqo naʼnon tiʼj te ja xjalniʼ
Juxetel tiʼj te ukyʼil
Ntzaj kyʼajil wiʼj mey qʼij
Tetxk ma kamik te xjal
Ma tzaj win kyech kye xjal aj qet kymaloʼ ntxʼoʼotxʼ
Tzaj nloqʼoʼ jun ntxʼaʼ tzan tqet nkʼuluʼ poqʼbʼil
Chʼoklik tqʼabʼ te awalj
Qo xeʼl bʼetzal te neʼ tzan txiq tzalon
Ma tzaj nloqʼoʼ jun nkamixh spelpoj
Okyin xeʼl kabʼj awenal kyenqʼ
Te nkyan xhtoy npaʼon twitz stziʼ
Chʼinky tbʼantik te wabʼj tzan te Loʼxh
Te qʼopoj aji te bʼichkʼal qʼaqʼ
Qo xeʼl kotbʼal tqʼanaq te tij xjal
Aja aqʼbʼi okyʼik nim kabʼjunabʼ twitz junabʼi
Yajnaq witzʼjik tkʼajol te nbʼaluk
Ntiʼl okyʼibʼ te xlobʼtzeʼ aj qex wawaʼ
Ajun xhkabilak ma kye jaw nsikʼoʼ
Majajan tel te ichan tukyʼi te tzeʼ
Ma xik jotoʼ xhchikot te witzʼin
Mokʼomaj te taqʼeʼl txan
Ma tzʼox qjuchu jun jul
Ma kyin tzaj kʼasik jetj jakul qʼij
Nkyan oqe tleqbʼa jun xhkyʼil
Matx tzaj xhchukinal nkʼuʼj
Bʼaʼn sten te kway tzan twaʼan tuj chqʼaj
Txʼabʼemaj te wich tzan te txʼyaʼn
Ma qo xik txʼoqpil tuj te nin aʼ
Ma tzʼok jotoʼ jun tqʼoʼtxj te xjal
Ma tzʼox nxuquʼ te iʼy tjaqʼ qʼaqʼ
Ox aqʼbʼiʼ tzpon wulen tzani
Ma tzʼel bʼaʼo txikyʼ te kxhlan
Ma kaj sobrin tqʼotej te n-nan
Te xnaqʼtzon at saqstzʼibʼl
Ma jaw suket te moch
Ntzani stzamal waloʼ aj xik eqʼiʼ tzan te xhjaʼw
Kʼowj tiʼj te ku’xon
Xhcheleʼ te n-nan ma qet yabʼtik
Oje qet te twakaxh te bʼixh Liy aj xik jkʼayiʼ tukyʼiʼl
Lukimaj tzijay tzan te xkup
Last sqan te xjal
Te xjal oqe tlewbʼen te jay
Txʼajbʼemaj tqʼanaq te neʼ
Potzletel te xjal tukyʼi te xnoqʼl
Ma qex wawaʼ jun wiʼ nloʼ miʼch
Waʼlq te xkyix twiʼ te tzeʼ
Cha nqet tqusiʼ twitz te kʼwaʼl qiʼj
Nspanajlaʼ te tal pichʼ
Ajun loxh tiʼj te kway aj onaj tuj jokoʼj
Ntzani tkolbʼeʼtz te nchman
Aʼo jun aj xnaqʼtzan tiʼj qukyʼiʼl
Ma tzʼel xhbʼiluʼ tiʼj toq te neʼ
Ma qet nkʼuluʼ jun yotx
Ma qo xik loʼtzal te tal pichʼ
Lutzʼimaj te jay tzan te ajkʼulul
Nqʼaqʼan nwitz tzan te qʼij aj nqet naʼl
Nxupin qʼaq te witzʼin tjaqʼ xkʼubʼ
Ajun txʼujluj qxoʼl
Te qʼaʼenj at nim stzʼoybʼeʼtz
Awbʼajil kye ubʼech tziʼ qjay
Tolomaj te siʼ tzan te xjal
Ma tzaj loqʼoʼ jwebʼ xpoʼtz
Nwuʼin te kʼamol yabʼ tuj Bʼaʼaj
Bʼaʼn bʼotzʼ te xpotz
Bʼajqʼij nqo aqʼunan tuj te kʼulbʼil yol
Txakletel te qbʼitz te qtat tuj kaʼj
Cha witʼlik te tal k’waʼl aj tkyʼik iliʼ tzan stat
Te xuj n-alqin tzan tpaj te xkʼutzamj
Nxqamajlaʼ te nkyan
Pujpumaj te pichʼ tzan te kʼwaʼl
Ma qo xik swakʼchal kye mokʼobʼ
Ajun oqbʼenj tuj nkojoj
Ay ma tzʼok sikan woq
Max xtxik te nmuntuʼ tuj malaj aqʼunon
Ntilun te qʼaqʼ tjaqʼ te ukyʼil kyenqʼ
Ma tzaj kyloqʼoʼ jun slapbʼil
Te twutz txʼotxʼ taʼl xtoloʼ
Te nyaʼ min atpon tuj Paxil
Te paʼat tbʼanil tzan kʼon qtʼoqet tzan te jabʼ
Ntzan xtxilbʼeʼtz te nim xjal
Ta tal txʼiyaʼn man moy ateʼ minaʼ tjaw kyjaqoʼ tbʼaqʼ kywitz
Ma qet qʼuchkʼan te toq te kyʼisbʼil
Ma tzʼetz xhkuk tuj nwitz
Ma kaj kyswaʼ nim nslapbʼeʼtz
Xhchiʼjel te kxhlan amunt
Ntzaniʼ aj lobʼj ax lobʼajil
Pakʼaj chʼin tweʼ te wulaʼ n-el tkʼuʼj
Ateʼ nim ma kye bʼaj jakul kye soʼan tu jokoʼj
Te tal kʼwaʼl ma jaw tloqʼoʼ jun tqʼabʼon
Nini stumbʼen te qʼoqʼ
Nsleqʼejlaʼ te kʼupbʼenj
¿Aʼich kʼulul kwent te tal xhbʼaʼ?
Ntzani te qʼeqbʼil xajabʼ
Nxpalajlaʼ te xjal tukyʼi qʼoqʼ
Te xuj nkyeʼen qweʼ tiʼj kaʼ
Nqet txakuʼ te jawsbʼil tu kyiʼ pukyʼal
Tuj te kʼaybʼilj ajun b’akʼbʼil tzan kye xjal
Niʼn qanabʼ tuj te jawsbʼil
Amalay tistil okyʼik wiʼj aj yabʼil
Xhpalalan tel te xjal
Matx tzʼok te peybʼen tiʼj te xjal
Ma qo xik kʼomil te qʼoqʼ
Ntzaʼn te ajxwachiyon aj nxik qukyʼilaʼ
Nim saqukʼ tiʼj te kuch aj tzaj qin Taqnaʼ
Ma qet nkʼuluʼ te waqʼun tukyʼi jun nejbʼil tzan txik nqʼapoʼ
Abʼl alo ma kyin tzaj tnaʼo
Niʼn tawbʼen tzqan nchman
Nslojnanjeʼ te ichan tzan cheʼw
Ma bʼantik qet nkʼuluʼ kye aqʼunj njay
Ma qet nsaʼoʼ te xtxʼajen te n-nan
Ma qet kʼuluʼ jun txijbʼil tiʼj te kyenqʼ tzan te ntat
Kʼoxbʼajil te chibʼj wakxh
Kʼupetel te tzʼalam tzan te tij Waʼnch
Otzaj tzkʼoliʼ te tkʼajol
Bʼaʼn qetxʼ nwaʼan de xjal tu amaqʼ
Bʼan putz nxiʼan
Nyaʼtx bʼaʼn te malbʼil n-elqʼan jkʼaybʼeʼtz
Matx qo yupan nlay bʼantik tzan qaj
Stzaj chaq asiʼ jun qmetzʼen
Ma tzʼok qʼojbʼenj tiʼj te n-nan
Ma tzaj loqʼoʼ jun nwexjerk
Ntzarun te chuksbʼil
Ntzani txchʼipbʼen te tzeʼ aj okaj tuj nqʼabʼ
Ntzani aj aqʼunj jkʼulbʼeʼtz
Matx qe xitan te xkoʼp
Ma qex wawaʼ nim toqʼoy txmojomal nkapeʼ
Naqecha tgan tzan tok xkʼutxaʼmj wiʼj
Ma qet jutzkʼaʼ te nchman tuj jokoʼj
Qo potxʼil te kyenqʼ
Ma tij chmanot tkach nwakaxh
Matx tzaj smolan te xjal twi twatubʼ
Ntiʼl te tmin ma tzaj swaʼ wetz
Koyimaj te xuj tzan te ichan
Rachʼbʼajil te wexj
Te tal kʼwaʼl aji te xwiq’ul
Nqet ntzʼibʼaʼ jun ximbʼil tuq yol Bʼaʼaj
Nxlinkʼan te xjal tzan tpaj ma kambʼan
Tuj te xtxʼoʼotxʼ te ntat kye bʼaj jaw nim puxhkyikʼ
Te xuj aji alal jun tal neʼ tbʼanil
Aju soj tij te oʼj
Ntzan qkyʼexpbʼen
Te nkyan nqet chojoʼ tzan txnaqtzaʼn xjal
Te txʼanqʼiʼl bʼan kyiʼ
Te laqʼbʼiwitz xiq tolj tu aʼ bʼix oyajik
Ma qet pojkʼaʼ te xnoqʼl tzan tex te kyʼis tuj
Ma kamik te tij xjal tzan tpaj ma kyʼik numan
Nkye puqun waloʼ xhbʼaʼ aj tzaj nloqʼoʼ tukyʼi te nkyan
Ma tzaj nloqʼo jun nkamixh kyaq tebʼl
Okyʼibʼ nim te oj aj oqex wawaʼ tzijay
Jachumaj te tzeʼ
Atqet kixiʼ te xujkʼajiʼch tzani tuj qamaqʼ
Ma qet ntoqʼi te twinqʼabʼ
Ma qo xik joyol tjawun n-nan
Nimtoq ma qet nkʼulu te ntzʼuʼutz
Npoqʼobʼtik te txamsiʼ
Kʼutzbʼajil kye xqʼapj
Tuj te jay ximbʼil ateʼ ximol
Ma qet kyʼesaʼ txiʼwtz te neʼ tzan titzʼin
Chuktky te nqʼanaq ma tzaj nloqʼoʼ
Ma tzaj samaʼ jun yabʼon qxol
Nkyʼiwlaʼl ma tzʼok jun tyabʼil bʼix ma tzaj numan
Te xjal ma xik isal kuch
Qo bʼaj xeʼl eqʼil stzʼoloj
Ma kye tzaj nkambʼaʼ txqʼan qʼantzuʼitxʼ
Kʼomlik te ukyʼil tuj te patbʼil
Matx qet nmokʼbʼaʼ te ukyʼil aj oqet tkʼuluʼ n-nan
Ma tzaj nxkʼambʼeʼtz Taqnaʼ
Qo bʼaj xeʼl loqʼol bʼuʼq tuj te bʼuchʼbʼatzʼ
Nqo waʼan jay ma b’aj k’ulet jun qweʼ tzan n-nan
Oqet yabʼtik te tnanbʼil te nkyan tukyʼi xkʼutxaʼmj
Ajun tyabʼil te xpoʼy
Ntzani txhipbʼeʼtz te nkyan
Ma kaj qʼaʼet te titzbʼal uʼj
Slapumaj te kolobʼj
Te mebʼaʼon nyaʼtx bʼaʼn tuj qanqʼin
Te mejletel jun tumeʼl tzan qyolin kyukyʼiʼl kye xjal
Xitxʼin tel te xjal tuj bʼey
Ma tzaj nloqʼoʼ jun tzojbʼil Taqnaʼ
Aji te txʼambʼil qukʼa
Nini te xjal aj xokil tzeʼ
Ma xik npelqʼuʼ te tal kʼwaʼl tuj nim aʼ
Te imj owok txʼaʼk tiʼj
Xchʼuchʼuj te kjoj bʼan tbʼanil
Ma jaw chʼuqjik stziʼ te ukyʼil
Kanetel te ntumin aj kaj nxoʼoʼ
Qo xeʼl tzʼajbʼal jqʼabʼ tuj amaqʼ
Ntzaʼn smiʼqbʼeʼtz te txkup
Nxik woneʼ te xuj tukyʼi te tweʼ tzan twaʼan bʼaj qʼij
Te xuj njaskʼan tuj txkyin tichmil
Ma tzʼel tzoqpi ju kwet tzan te xjal
Te tiʼj xhtuʼl awaʼ nim tkapeʼ
Te txʼyaʼn ma qet tkʼajajiʼ taqʼeʼl
Kajkaj chaq nqo kyʼik waʼil tuq
Nini te xuj wijul te nbʼiʼixh
Te nkʼajol ma xtxik tuj tbʼey
Te xjal ma mutzʼan twitz
Tjay nya Xhil at kyaqb’ol
Nim smolbʼen tiʼj te xjal
Wajel win te toqxen witzʼin aj tzaj tqʼumaʼ
Nchip ajiʼ te etzal kyaqil aj at qetz
Ma tzaj xkatimaʼ wetz tzan txik nkʼayiʼ tkʼayjel wixnaʼ
Ma kyʼik te xmakbʼil njay swal te qweʼ
Ajun kʼum ojaw qin aj qjatxʼon
Nim Tzeqeqen ma tzaj tiʼj te nchman
Te toʼk aji te xajol te kxhlan
Soqʼlik te kway tuj kʼul
Qetxʼlik te xjal tuj xtokaj
Te nchman ma qet stzibʼiʼ te tawal kapeʼ
Ntiʼl twitz te txuʼlobʼj
Nyukʼujlaʼ te xjal tuj bʼey
Patzʼletel te awalj
Ma kaj najsaʼ te tal txʼyaʼn tzan tajawil
Nqet lotzaʼ te tal neʼ tzan te tnan
Nloqlon te ukyʼil tzan te qʼaqʼ
Man nqometzʼjik tuj bʼaʼaj
Ma tzaj nloqʼoʼ jun ab’ʼj uʼx juqbʼil ntxʼembʼil
Bʼaʼn tzqijun te txʼotxʼ tuj jun chaq amaqʼ
Ma qet jkʼuluʼ jun kʼulutzʼl te qweʼ
Ma qet nmaloʼ jwebʼ sak kapeʼ tzan xtxik nkʼayiʼ
Nkye puqbʼil waloʼ xhkʼit
Ma kaj te kobʼen tweʼ te witzʼin
Rachʼanjeʼ tzpon te xjal tukyʼi tqʼanaq
Laqʼbʼamaj taloʼ n-nan
Ntzakanjeʼ te tal qʼopoj
Te tal xuj ma tzʼok tbʼoloʼ txiʼwtz tukyʼi qʼaqʼ
Iltiʼj tzan qxik eʼel jkojoj titzaʼ at
Te tumeʼltzʼibʼ jun tbʼanil tzan qtzʼibʼan tukyʼi tumeʼl
Nkoyojlaʼ te ichan tukyʼi tqʼanaq
Bʼan sbʼuʼk xtxam twiʼ te xuj
Tachbʼeʼtz te xuj tukyʼiʼl te kuʼxon
Ma kyin xwaʼq tjaqʼ tzaj joyol jun pilqʼbʼil
Ma qo xik chʼikol te twi jay
Qo bʼaj xeʼl aqʼunon tu kyʼi te witzʼin tuj te paqeʼon
Nqo pitzʼon te maleʼ
Bʼaʼn xkotoji te qb’ey
Yukʼnaq te xjal tzan te siktleʼ
Ntkʼayiʼ te nyaʼ Chint kabʼeʼ kxhlan
Ntzani te talbʼen te xjal
Ma yajik te samol
Aqʼawen pa waqʼunan tzan tmankun awitzaʼ
Nim xhchoʼonal te eʼj
Sibʼsamaj te tkamixh ntat
Qo xeʼl kʼuxul iʼy tij qʼaqʼ
Kye najatxʼotxʼ nkye xlinkʼan tajsik abʼj
Suknaq te tal xhbʼaʼ
Ntey max xtxik tuj malaʼj aqʼunon
Cha skatul tjaqʼ talq te xjal
Ntzani te ntzʼabʼel
Jitxʼletel te aloʼmj tzan te n-nan
Ntzani te tlowbʼen te kuch
Ma tzaj lapet te txʼyaʼn tiʼj tajawil
Qʼuʼumaj xqʼan ntxʼoʼotxʼ tokel wawal
Ma qex nmuquʼ te txʼyaʼn aj ma kamik tzan remeyj
Nlamel ma kaj nkʼuluʼ jun qtzyubʼil
Ma xik saqchal te wakxh
Ma xik xipbʼen tjaqʼ talq te kuch
Nbʼetejlaʼ te xkup tij tzeʼ
Tu kyʼi ntat ma qo xwaʼq awal kjoj
Oje qet qijan te utz tzan kyalal kye xjal
Wuyimaj te xjal tukyʼi te ukyʼil
Ma qet nkanslaʼ te waqʼun tzan tpaj yabʼil
Ntzan txitbʼen jay te ntat
Nim stibʼen jos tuj kʼul
Njaw xejun te tij oj tbʼet
Qetz at jun qajwalil
Nukʼlik te siʼ tajsik te kjoj
Ma kye jaw jun qʼuqʼ sanik stziʼ njay
Snakʼlik te xjal tuj amaqʼ
Nchʼikijlaʼ te xuj tukyʼi te schiʼil
Aleʼx ntzaʼn qtel jkʼuluʼ ma qo aj
Nskʼapeʼ te uwj aj eqʼi tzan te xuj
Nqijijlaʼ te xjal tukyʼi tqʼanaq
Waʼlk te kway ntiʼl nwaʼan qanq cha yabʼ
Bʼan skyʼil te xjal tza te yabʼil
Ntzuqujlaʼ te xjal tjaqʼ te tawal nchman
Nkʼotznanjeʼ te wich twiʼ jay
Ma tzʼel xtxʼuʼj te txʼyaʼn
Ajun kye labʼan kye xjal
Ntiʼl atqet te ikxkawlon tuj te nim jay

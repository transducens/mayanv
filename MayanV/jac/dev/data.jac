Ay wechmabʼal yinh sat hintzʼunubʼ
Chʼen yax chʼentiʼ chʼok sementohal
Yetbʼi naj kotxoloʼ teʼ kʼojoch yu sqʼabʼ
Kaw hun sek muh xin lotoj yinh chuman
Kaw hun teʼ teʼ tajinh tiʼ
Xwabʼe yekʼtoj lilon hun noʼ kuwis
Stiʼ haʼ haʼ xtirlaxtoj hun koxhtal qʼalem
Ay hinhel ixim yinh hun habʼil tiʼ
Kʼubʼabʼil xil hinqʼap yul kaxhahan
Manhetika toy ix Malin, xtanhkan qʼinh
Kaw haʼlaj hun luwar tiʼ
Kaw yaʼ ayin yu kʼuntxul
Ay hun teqʼan anma
Xsloqʼ hinmam hun txʼanhlobʼal
Xskach naj hinprimo na wushtaj yoktoj yul peyabʼan
Yul kuybʼal hum x-hal-lax wetan tato kabʼ y kabʼ kanhebʼ
Tzʼon al niʼan untiʼ xhjila
Xslebʼatoj ix Karme skamixh naj Fredi
Sunil lobʼehaltiʼ ay stzʼumal
Xhlolax teʼ ahabʼ tiʼ
Xtoy heb naj wuxhtaj polo teʼan
Xinloqʼ kabʼ echbʼalil noʼ xotx
Nan nasionalh hun naj winaj saj stzʼumaltiʼ
Kusil yel yaw noʼ palkʼu tiʼ
Jilaʼ tzetet yeyi
Kaw ay noʼ peqʼ yinh txʼotxʼ bʼitzʼabʼ
Xtzakiloj metxʼiʼ woch
¿Tzet habʼih?
Ay huneʼ ku lokobʼal tzimahan
Kaw xixo noʼ yaxla chibʼe tiʼ
Xhchewbʼi skʼul naj Manel lawi yaxhnikan naj
X-hajwi wentana ix Margarita
Chinkʼawaʼloj smajil teʼ kaxha
Xikanh na xhuxh teʼ hum sat txʼotxʼ
Xhtit yinh iyaʼichmame chul yinh mame miʼe
Kaw nahat yeloj waleʼbʼal tiʼ yinh konhobʼ
Mekqʼabʼ naj Manel tiʼ
Nabʼ janhan hunteʼ tiʼ
Chuhi as itij
Chinkʼubʼ te hum yu chʼen texhelexh
Xtaqʼli naj Manel tet sunil maka
Chʼekʼ naj Xhuwan saywal yinh noʼ cheh
Xin loqʼan uliʼ yul konhobʼ xanhabʼil
Xstzabʼ naj niʼan hun noʼ chʼikʼ
Xaʼ naj Tik spaj tzetet x-utelax smam naj
Tixa wulan, china wechmahan
Miʼ, ay hun noʼ nonoʼla xhi na niʼan tet smiʼ
Kaw xiwkʼulal hun no noʼ tiʼ
Xstihiloj ix xuwin binobʼal tzʼibʼnhebʼilkan yu naj Manuel
Kuxan noʼ chiyo yul txʼotxʼ xih
Axhnojin yul haʼ haʼ tiʼ
Xaʼ txʼixwoj ix Nel na xhuwan
Xskunhe naj nawal ix niʼan
Lanhan spuhni naj Maltixh noʼwakax
Kaw sabʼ x-ekʼtaj na siʼwom xol qʼebʼtaj
Ay stzipin naj niʼan yu txʼak
Chinhechaʼloj ixim ahan
Chinlibʼaʼ qʼabʼ xil qʼabʼe tiʼ yinh lasuan kaw chakʼan qʼabʼ
Xinloqʼ hun kabʼ teʼ tultzima yu yanhten teʼ hej chakmolal
Kaw piqʼinh teʼ qʼoʼteʼ tiʼ
Huneʼnhe ajan waleʼ xin txʼahan xyabʼikanh hinchʼiʼbʼehan
Aykoj oqʼilal yinh ix Kantel yu kamom smam
Xhstzik ix wanabʼ qʼabʼ yu pojoj
Sma xoʼ Usep ixim tahnaj ixim yul txʼotxʼ pahbʼal
Hun majan teʼ saj kʼateʼ tiʼ nixhchʼan yinh teʼ
Kaw nimejtaj noqʼ noʼ bʼalam tiʼ
Hinanxa hinkʼul
Hinchʼepatoj huneʼ txʼuy tiʼ kat wilni tzeʼtet ahaytoj yul
Xaʼ na Xhuwan ekʼojyaʼ skʼul skʼahol
Kaw xlow syaʼil hinchakʼmolal yet ewan
Uxhimi ta stʼunhbʼa ix Nel teʼ kenya
Xin tohla kawanbʼhebʼ naj kʼamteʼ yet ewi
Chʼohan na niʼan
Xnamanbʼi haʼ qʼaxnaʼ (kajla haʼ)
Huh xhi naj exhtep wetan xin saynikoj najan
Kaw sjeʼnhe na Isigro kaqʼeʼ
Bʼetuʼ xin munlahon
Yibʼanh Sodoma bʼoj Gomorra X-aykʼay stzʼktiʼbʼen Komam Dios
Nabʼtajnhe xhjil tzʼayik xol asun
Kaw qʼaʼilxa teʼ siʼ tiʼ
Bʼakchanajto solanil syutz na niʼan
Nhusbʼiltoj xil hinqʼapan
Xkin loqʼ yiktaj rosena hinwatiron
Sunil noʼ chʼikʼtiʼ ay sup stiʼ
Kʼulchʼan yel yaw hun noʼ chʼik tiʼ
Kanchʼan naj Manel tiʼ xkam smiʼ naj
Xwil hun noʼ kʼakʼamuch lakʼankoj yinh xtxanhal
Hunel hun teʼ nhah tiʼ nabʼa chʼen x-ok yinh teʼ
Xiwkʼulal haʼ ekʼabʼ tiʼ yinh nixhte tzʼul
Chʼebʼankanh metxiʼ xhway metx
Somqʼanajilo swiʼ na Xhuwan tiʼ xhjila
txobʼil ixpix xinlohan
Kaw ay sam huneʼ txule tiʼ
Machatzabʼ komon tzetet tiʼ, xhi wuxhtaj wetan
Lahonhebʼ hintxʼuy bʼelbʼal arena
Mak xchawi melyu
Kaw al hun tinhbʼal txʼotxʼ tiʼ
Shilobʼal anma yey bʼeti
Tetxʼiʼtiʼ teʼteʼ aykoj etebʼehal
Montewal chu ix niʼan yin niʼan tzʼul
Chin lemaʼkoj hun bompiya tiʼ
Xhwalaʼ tet hinmiʼ
Txulinaj naj Xhuwan yul bʼeh
Xaʼ na niʼan teʼ hum tet na Mario
Xstiqʼte naj Xhuwan no labʼa yu teʼ teʼ
Statzʼ ix Nel ixim qʼoye
Kaw chuntal na niʼan yet xoʼ Ros tiʼ
Waxajebʼ sentavo xin matnhe
Chʼoknikoj no xapun tiʼ yelbʼalo stzʼilal xil qʼape
Yawubʼ ix xa ix Matal tiʼ
Hinmam-icham x-anikan hun hintxʼotxʼ
X-etaxto chʼen teʼkaru
Kaw maxhto shabʼil naj Maltin tiʼ xsajbʼechiloj naj
Choʼ Xhuwan tonh winhan
Wunin, hij teʼ txʼabʼin xhku lobʼ yinh chuman
Ay sqʼuʼ noʼ txʼolol yul teʼ kʼunha
Sunil teʼ lobʼehal ay xol hun lobʼehal-laj tiʼ
Helan noʼ utxum tiʼ yekʼ swiʼlaj teʼ
Ay huneʼ toqʼmolal yinh hinwixikʼan
Xtoy naj Xhuwan kuywal yinh nixtej unin
Yet xkin bʼey siʼan xwaxhniʼan hintxʼian
Suptiʼe tiʼ hat xikachna tiʼe
Noʼ pax tiʼ etza lahan noʼ bʼoj noʼ ix tunuk
Mutzutz teʼ aykoj yecheloj kabʼ txʼotx najach txʼotxʼtiʼ
Smamxa ix Katin xekʼtzenikoj spitzkʼakal niʼan stzʼul
Xshosiloj na winaj xil stiʼ
xhwaʼ hunlanhebʼ sentavo hamatanoj
Hoybʼinaj hinsat yu chʼen karro
Kawanh anma iʼnhe katajkʼonh cheh
Sunil hinhhat ayikto yul hun hinhhatbʼal tiʼ
Aykoy tajin kʼajach nuqʼ winh
Tajinxa hinkamixhan
Leqʼtiʼal chawala mat yeloj
Kaw ay hinmunilan
Xakoj na Antil stel teʼ pulta haxkam kaw ay kaqʼeʼ
Chinloqʼoʼ hunuj snuqʼ hintxʼal
Wiʼaloh xil hintiʼ
Kaw xuqʼ teʼ kalanat tiʼ
Kaw ay haʼ elomaʼ yul kaya yu nimej nhabʼ xaʼa
Kaw yaxtahil xu niʼan txʼabʼin xin lohan
Xmaltoj ha haʼ etxan yul txʼotx choqʼ
Xtoyqʼa txʼanh lasu
Kaw chʼekʼ hoyon txʼotxʼ xhwil yu hoywiʼal tiʼan
Kaw chew yaʼil haʼ niman yaxom tiʼ
Lanhan hinwatxʼen hun xibʼtebʼal xhwaʼaʼkoj xol wawal
Kaw labʼan noʼ xik tiʼ
Mach yubʼanil wu kaw wa ni anhe
Tzimi ta chuluj naj wuxhtaj tinanh
Xuqʼ sloot sat teʼ panteʼ tiʼ
Xhsakʼson hakʼul hamunla xhjila
Kaw ay noʼ motzaj xol kapebʼal tiʼ
Xkinxiw aqʼbʼalil yu huneʼ ahlabʼal
Xhwilaʼ hunu hum
Kaw ay teʼ xokʼsanh xol kapebʼal
Wakʼa sjunla yul hinwiʼan
Bʼatxbʼil Xtoy naj Xhuwan yul kamiya ospital
Aykʼoj teʼ kʼoh yinh sat hebʼ naj kanhalwom
Xkupi hebʼ naj elqʼom yu ye hej anma yinh aqʼankʼulal
Ay hun no hinbʼeqʼetx chiyo
Somchanajtoj swiʼ na Hose yuxin mach xu yalni na xhchejbʼanil
Tʼebʼan yoj na niʼan chʼek naj
Lanhan stzujwi hej noʼ tzʼul chiyo
Chinhitzaʼtoj hungʼahan tzetet tiʼan
Xeteʼalxanhe hun teʼ teʼ tiʼ
Malin kichiloj xaj sqʼabʼ hun teʼ tiʼ
Teʼ trapich tiʼ chʼoknikoj teʼ yinh bʼaqʼo waleʼ
Hun tiʼ yilal yahtoj sat mexha
Naj kap kajxanhe worwo naj yu qʼaʼ
Xhtzaye metxʼiʼ noʼ lujum
Chʼek yaʼ skʼul ix ix yu hun kun
Xnahatax na winaj yinh konhobʼ
Chinpiqʼtzeʼ noʼ tzʼum xol haʼ haʼ
Wuxhtaj naj Maltin
Ay huneʼ yalmu motx yaʼ hinmiʼ
X-ok naj Maltixh skawilal ix Ana
Chinlanhaʼ skʼul naj Xhuwan swatxʼen hun munil tiʼ
Yet akʼ x-ahaw kaw saqʼal jilni satkanh
Tolobʼ bʼay chʼay tahwiʼ tiʼ xhkam anma
Yuy abʼxil naj niʼan hun no labʼa
Sunil noʼ chʼik yey tiʼ, ay xil
Na maxhtol xspakʼbʼakanh naj teʼ pizarrón
Kaw maywahom naj maxhtol tiʼ yul kuybʼalhum
Chintejaʼyoj skʼas naj Manelan
Teʼ skaxhil naj kamom oxloqʼlaxi kaw txannhe teʼ
Tzetet chawikʼoj yul txʼanh hamoral?
Kaw kaw teʼ tentah tiʼ spol-laxi
Lanhan xtxʼani na niʼan teʼ waleʼ
Xtzʼahlax yatuttiyoxh yu txʼiʼal hebʼ naj winaj
Kaw how yaʼni na tzayik tiʼ
Matx witi wenhel chul haʼ nhabʼla
Kaw kʼej holo kutzujbʼaʼ wej kuhachom tiʼ kat kutoywej
Kamnaj noʼ slo noʼ usmij tiʼ
Xkinkolcha tet naj kamikalan yet xkin yabʼilnihan
Kʼulchʼan yelaw huneʼ kamixhe ti
Lanhan yul naj lekʼom noqʼ
Kaw tzeh hlini na winaj tiʼ
Hebʼix xtxʼahnoj xil hinqʼapan
Mat kaw kʼuluj yeytoj skʼen teʼ hatulumpuʼtiʼ
Kaw ay wejchalal txonhbʼal
Hunmajan teʼ latzʼam tiʼ, chʼoknikʼoj xaj teʼ pichbʼal kohnajil
Xqʼahtoj skuchamil yiximal yoj naj Carlos
Yinh skabʼ tzʼayik semana chintoy xeqʼaʼ
Ewi x-ay chʼen sajbʼat
Lanhan yukʼni naj Xhuwan ixim ulul
Chinloqʼoʼ yiktajo rosena hinlujbʼal lujnhebʼal kay
Matxa sje hinkʼul hin-ehojk-oj yul hun teʼ nhah tiʼ
Kaw txʼixwobʼal xaʼle hebʼ naj tiʼ
Kaw chinskaj hun naj winaj tiʼan
Yaʼtaj komalen ixim tiʼ
Xchʼibʼkanh haʼ haʼ matxa chu kuqʼaxponi
Estabʼan kawil kaw xkin sikihan
Xpohtoh noʼ haʼlahos
Stobʼte hebʼ naj noʼ wakax
Puluqʼxa hej teʼ lobʼehal tiʼ
Chintoholbʼanhe sat txʼo txʼotxʼ
Xkʼuxanwi ixim pan yinh anma
Lanhantokʼa yul naj Manel
Mach hinmelyu xhloq ni xil hinqʼap
Xekʼ kolo hoʼ Hose yinh somil swayanh aqʼbʼalil
Haktiʼ xuskam ix wanabʼ
Xstzʼibʼnhekan na Matyaxh chejbʼanile wetan
Syoqʼobʼtajnhe na Pel ixim qʼoye
Yul snet hatxule tiʼ ay haʼ hatxule
Xanhbʼa ix Ana tzetet chal smam
Xchok sbʼa kabʼ chʼen karu
Kaw hunip xpanhi hebʼjetbʼi nixhtej
Tzahwom naj Xhuwan tiʼ
Kajwayanlojnhetikʼa chu naj tanhem nhahtiʼ
Mak chamohnheʼ
Yijyotaj nahj Xhuwan tiʼ
Xstahtze wixal hun noʼ chiyo
Kaw xuqʼ noʼ choris tiʼ
Xkin ok tzujnuj yinh habʼelenan haktuʼ xu wulan
Mat tzʼajanoj xwiʼ hintoholan
Xakanoj hinmam hun txʼotxʼ erensahil wetan
Xhwetaʼtoj huneʼ mexha tiʼ
Chʼeltij hujuy yul stiʼ metx how txʼiʼ
Xkʼejbʼitoj chʼen lamina yu abʼaj
Xitoj naj hinbʼax huneʼ wabʼix tet hinmam
Aykoj spix naj kanhalwom
Xhstzakʼli hebʼ na nishtej
Sunil tzʼajan
Tonhwej siʼwoj matxa kosiʼ la
Mach yekʼbʼanil hintoy chinabʼul hekalan
Mat hin-aloj ninoj yu hinbʼajtajil tiʼ
Xaʼ hinman chʼen melyu tet hinmiʼan
Motz tiʼ, txʼumel yaman yeyi
Yinh nhabʼil tiʼ ay hunek moyqʼinal chute
Xyeche ix wanabʼ huneʼ libra noʼ chibʼe tet yaʼ Teresa
Yaʼ Hintxʼunhkubʼ
Macha waʼaʼ sukneʼ abʼa tet maka
Kaw xhqʼibʼxi ixim tatla ulul yu sbʼili chʼen camioneta
Txonhbʼi lxatoj hun noʼ chehtiʼ
Jenhan ix ix tinha
Yahawil naj Rap tiʼ yinh hun kuybʼal hun
Sunilbʼal tzʼayik x-hatʼixhli na niʼan
Ay hun noʼ saj-ibʼ yibʼanh chʼen chʼen
Ay niʼan tʼolik hawulul miyay Malin
Machokletaj na wuxhtaj tiʼ yahkuentail yinh yuninalan
Kaw al hun ijatz tiʼ
Xhasbʼaltij na niʼan yaqʼ
Xmotxʼayoj teʼ lahanxhexh
Chintzʼujuʼ hun teʼ teʼ tiʼ boj chen tzʼujubʼ
Yaʼay xoʼ yalibʼ ya Julia
Teʼ kʼubʼal tiʼ chʼoknikoj teʼ watxʼeʼ txʼal yinh chemo sintae
Ayteʼ ichobʼal stilaj wawal
Chʼen munlabʼalchʼen xchalo yinh kʼajwal kaw payatxa chʼen
Yaʼ yul xhchibʼehal yich weh
Teʼ chulubʼ tiʼ mach kaw xhchʼibʼ teʼ
Xskʼuxtoj ix Julia kabʼ txʼokan noʼ chibʼe
Xhjil hawenhelal yul chʼen espejo
Xhlowitoj yiskʼaj noʼ cheh
Yilal yeyi ta xhjochewej kobʼa xinwal ay aqʼankʼulal
Machbʼin sje hinkʼul kanhalwojan
Yul sekʼ x-aʼlax witaan
Kewaʼ machu hinkolni hinbʼa
Kaw xtzʼaʼ hinsat yulaj finka tiʼan
Xsmajche ix niʼan noʼ txitam yul pattxitam
Lokowayanh yaʼ wichmaman
Xal wichman wetan chubʼil chinsjabʼaʼ yaʼan
Xmalkanh yoj na Xhuxh
Xulan yey naj Manel
Kaw ay noʼ tzʼum pahtzaʼ yinh hungʼahan te teʼ tiʼ
Maxhto chaʼ haʼ nhabʼ yaj hintzunu winhat yinh tajinh muj
Kaw txahul joktoj yul hun peyabʼ tiʼ
Kaw ay teʼ nhehcheh stiʼ haʼ haʼ
Xtajilo te chʼim yu tzʼayikʼ
Oxebʼ skawinaj habʼil yaʼ wixalan
Kaw xstejay hebʼ naj wohtaj skʼul wetbʼinhen hebʼ najan
Mach xaʼ naj txonhhom hinpohbʼalan
Kaw ayxa qʼaʼ yinh abril tiʼ
Matxa xhwaʼaʼ paxoj hinkʼam tet naj Xhuwan; chinbʼalaʼ kʼayoj
Chin sijaʼ hintxam
Kulchʼan jilnikoj chʼen uwe yinh snuqʼ ix Malin
Xin kʼolbʼa sunil txʼo txʼotxʼ yet ewan
Mohyinaj naj wuxhtaj bʼoj ix Ros
Skuy naj maxhtol nixhtej unin
Kaw xuqʼ jukni ixim ulul ixim swatxʼe ix Margarit tiʼ
Kaw yaʼ skaxhahil hintiʼ
Wet hun teʼ ukʼbʼehal motx tiʼan
Kaw ichamxa yaʼ hinhelelan
Kaw xax ekʼyaʼ Xeqʼaʼ tiʼ yu hej nimejtaj kʼayilal
Chetzʼe naj payaso anma
Lian qʼap xil qʼape yinh txʼanh lasu
Ta chaltuʼhaktuʼ xhjute
Noʼ kawom tiʼ chʼoqʼ noʼ sabʼ sahkʼalil
Kaw how chute sqʼaʼ hebʼ ix kusinalom
Ay hun bʼohobʼ xol hintxʼotxʼ
Kʼanhan teʼ pulta
Mach mak xtxumni ta chaʼaʼ haʼ nhabʼ
Taqʼewal che yuh yinh he yuninal
Kaw chʼeltij stzubʼ ix Malin tiʼ
Chinchilbʼaʼ stoj naj munil winhan
Qʼan tolox yinh hun noʼ tunuk tiʼ
Nan hunxa teʼ hum ibʼil hawutiʼ
Kaw tonhe xslem naj kʼamteʼ munil
Xaʼ na pel huneʼ kʼojwal yinh swiʼ na Xhuwan
Xoyan naj Xhuwan sat txʼat
Ahatij kiswiqʼ sat hinbʼul yu hun txʼakʼ
Lanhan sqʼaxhni na Manel amaqʼ
Aykoj hebʼ naj wuxhtaj syanhen smelyuhan
Chinkuyuʼ wuninal
Yilal yey kuywuj tiʼ tet tzantzet anmahil
Skatxonhnhe na winaj ixim
Xhnhetxʼla yeh metxʼiʼ
Txonhbʼehal yey hun hincheh tiʼan
Xaktoj na axh teʼ teʼ yul holan
Kaw x-huh hun niman qʼinh yatuttiyoxh yet ew-aqʼbʼal
Kaw sakʼan hʼinmebʼaʼ tiʼan
Hakmitiʼ xhwuteʼ watut haka ye hun tiʼan
Txalan xukuj kʼupbʼen yinh teʼ teʼ
Xyaʼ hinmiʼ bʼalunhebʼ skanhwinaj, hinsentabo
Kaʼtxanxa niʼan txʼotxʼ bʼeh tinanh haxkam matxa chaʼ nhabʼ
Yu qʼumale xal ix Elena, ay abʼixkaqʼeʼ hin xol bʼoj wixalan
Xtzʼato hun te nhah yu qʼaʼ bʼolobʼ
Kaw ay stohol te hubʼal bʼe txonhbʼal
Kaw xhworwon yul snuq naj icham x-ek aqʼbʼal
Xhsubʼqʼaoj ixim xim haxham kaw x-ay haʼ haʼ yibʼanh ixim
Hun niman tzʼutzʼ xwil ewihan
Xmaji shaqʼo na niʼan yoqʼi
Iyto hun teʼ tiʼ
Kaw ay hun niman telajbʼal sat hintxʼotxʼan
Aykoj xaw-ekʼabʼ yinh hinkʼahol
Yaʼ xhchop na niʼan yu noʼ lujum
Bʼitx tzuy
Bʼay tuʼ ay huneʼ noʼ labʼa xhwabʼe sojla tuʼan
Kajwuqʼwu teʼ haqʼbʼal ayahtoj sat mexha
Xin ekʼ hanikʼ sqʼinalil bʼe chinabʼulan
Kaw oqʼtxin niʼan yunin ix Ros tiʼ
Hej abʼixkaqʼeʼ tiʼ tak skʼul anma yu
Sjasaʼ metxiʼ wojan
Kaw ay switaminahil teʼ lobʼehal tiʼ
Kaw nahatil steye xhchibʼalkʼule ix Miriam tiʼ
Yaman hebʼ naj watxʼwinaj Popbʼal
Kaw xrunhla yekʼtoj hun teʼ kʼojoch yinh hinwiʼan
Na ichamil tiʼ stanhbʼal xa yinh koqʼinal
Humna
Lanhankʼawal wekʼtoj slotʼilan xchalo na Tumaxh wuhan
Xhuwan tzetet xhwuteʼ huntiʼan
Yuhtiyoxh miyay
Xbʼekoj na Manel sbʼejtzoʼ noʼ cheh xekan yul steʼ
Kaw xuqʼ koloni teʼ xeʼtzoyol tiʼ xol yal ita
Kaw ayxa ixim statzʼ ixh katin
Iʼ niʼan tzʼultiʼ chintoan
Abʼmatanil chonh oktoj yinh sine
Kaw xhchʼubʼnuj hinmalan
Xhlolax skabʼil noʼ ajantiʼ
Chʼoknikoj teʼ txalawteʼ tiʼ steʼaloj arkiya
Kʼul noʼ tzaʼ che ti abonoal
Kʼunhkʼuʼ skamixh naj Maltin haxkami será qʼap
Kaw xhchaqʼla yay haʼ tzʼuh aqʼbʼalil
Abʼ chuluj hinmiʼ
Txekʼankanh haqʼabʼ satkanh
Nabʼ hotxan sat niʼan txʼotxʼ tiʼ
Ay huneʼ snabʼebʼal naj Xhuwan tet iglesia
Hay hun hokan xol hintxʼotxʼ
Ay huneʼ hintxʼotxʼ nabʼaʼ txʼotxʼ haka kohnaj kape macha ixim awal
Xewan naj Xhuwan yul yatxʼbʼanh
Xbʼotbʼon yel kuet
Chintʼinhaltij ninoj hinchibʼe
Yul hinwayanhbʼal ay kabʼ majan hinsah wajataj txʼanhil
Chinjehbʼaʼkanh hun aqʼin tiʼ
To xhwoche chinmunlahi yaj mach xhchalo wunil wu
Skokʼtze hinmiʼ ixim chʼilim
Chʼekʼ hun bʼokan-anma bʼetuʼla
Kaw titxʼan ye hun teʼ tiʼ
Hun tzʼinnhe xwaʼ winiltoj hun teʼ tiʼan
Xaʼ naj niʼan hun noʼ tzakʼ hinmatanoj
Kaw kʼul hun choro bʼe pila
¿Taxka yeli xkam naj Pel?
Chinkolwahoj yinh wuxhtaj
Xitoj noʼ kʼuxkʼulchap hun noʼ labʼa ay xoltelaj
Xshoy na Karmelo sunilej slahanxhexh yu chʼen chʼen
Xhlow syotxʼ metx txʼiʼ
Ayin x-aʼlax sqʼumal
Tzetet cha wu? letxwahoj
Chinkʼachoj manh melyuhal
Yul teʼ hukubʼ xpitzkʼa komam tzʼul Hesus
Xchakmo snuqʼ sqʼabʼ ix niʼan yu teʼ teʼ
Anma kʼul tiʼ, skʼulalnhetikʼa tzetet chu
Ay huneʼ noʼ hintzʼul wakax
Ay hunxa hin machit bʼayinan
Kaw nimej sat yinhkahil skol hinmiʼ
Aykanh hun teʼ lechpat xol wawal
Xpohtoj shʼaqʼ chʼen talxa
Eltichʼan hun ix qʼopo tiʼ
Tatla hubʼal slo naj Manel
Xsawenbʼi na Jacinto yilni yixal stzotel bʼoj naj pel
Kaw ay naj mebʼaʼil yul koxeqʼaʼ tiʼ
Xpohtoj chʼen sekʼ ix ix
Tzet sajil poqʼpo x-ahaw hun aqʼbʼal tiʼ
Kaw ixan telaj xol wawalan
Ay telaj tiʼ kaw kʼul anhil
Bʼami ay hinmiʼ
Ay hun liman qʼape xkan yu naj tzʼisom
Antil sbʼih hinmaman
Xtzʼajna na Xhuwan huneʼ yoxkʼal habʼil
Kananh skʼatahn hamiʼ kʼahol
Noʼ nixhte kʼupchukul tiʼ skʼupilto noʼ sqʼabʼ teʼ teʼ
Tzet yuxin chinhawakanojan miyaya
Yet x-ok aqʼbʼal xonh toy xol nhabʼal hun ich nhah matxa tzet chʼoki
Sajqʼinal x-ekʼ aqʼbʼal
Aykoj yaʼ Taxhal shunbʼan tubu yet sbʼeh haʼ haʼ
Mach slahwobʼal hinmunil tiʼan
Kaw xhmal swiʼ sbʼul naj Mek
Tzethun yulbʼal hun teʼ nhahtiʼ
Xsloqʼ na Antun hujebʼ txʼuy spubʼajil yaxchʼen
Kaw xqʼanqʼawi hinkamixhan
Xstzʼun hinmam kabʼ txʼanhil teʼ saj hubʼal
Xkawxikan hinqʼabʼxol chʼen chʼen
Xhmujilax hun kamon tiʼ kʼejbʼal hekal
Jaʼaʼwekoj bʼatxbʼal yinh yawubʼ
Waʼakʼoj slawuxhal yoj hun mexha tiʼ
Noʼ kaj chʼelep tiʼ, hujebʼ yelaw noʼ
Xhchilobʼtajne ix wixal txʼanh saku tzʼilan
Xhaji te pulta
Matz je hinman saya hunu steʼal wula
Tzetkanoj saqʼal jehikoj sat yibʼanh qʼinal tiʼ
Yu ku qʼabʼ tiʼ xin chu kutzabʼni sunil tzetet
Xslolo noʼ telajil txitam ixim awal
Sajtinhto jilni haʼ haʼ yu chʼen txoh
Watxʼem sapato naj wuxhtajan
X-hiqʼon hebʼjetbʼi stoy yuxin xtxaqʼmo hebʼjetbʼi syayil
X-ok naj niʼan yetaʼ sbʼokʼwiʼ
Xiltij nixhte unin teʼ xhila yul nhah
Kaw xin yetobʼtajnhe hebʼ na nixhte uninan
Hankʼanhe kaw kʼul xsikʼleloj xoʼ kantel tiʼ
Tzʼul mach ha kuj skʼul hamiʼ
Nabʼa jojoʼ ay yinh ixim awal
Kaw txayan xil swi naj Xhuwan tiʼ
Chinloqʼoʼ hunuj hinhobʼal chʼim
Xsuknhe na Carlos hinmam
Xsuktuj na niʼan txʼal txʼal ahato sat mexha
Ay hun chʼen hinhero chʼanikoj yechel noʼ noʼ
Xaʼ wichmam hun payat tinabʼ hinmatanojan
Ham huntiʼ wuman, hoʼ
Holanhebʼ skawinaj habʼilinan
Lanhan stzujni ix ix noʼ chiyo
Xax hinwatxʼe huneʼ hum xhwaʼxaʼtoj tet hinmiʼan
Ay hun noʼ unin yinh bʼitzʼabʼ
Sximikoj naj Mario hun txʼanh lasu tiʼ yinh yoj noʼ txitam
Xsmaltoj xoʼ wixal teʼ ukʼe ayahtoj sat mexhan
Txʼalan sat na Mek yinh xoʼ Natiw
Yet x-ekʼ qʼinh tzet teʼ ah x-eli
Noʼ sotzʼ tiʼ xulan chu sway noʼ
Xhwohwon noʼ txitam
Tzet hun niman kʼaywal xu sunil hebʼ naj munlahom yul luwar tiʼ yu nhabʼiltiʼ
Yet lanhan hintoy hinwayanhbʼalan xwil hun noʼ qʼanabʼal kotxʼanikoj yinh hun sqʼabʼ teʼ teʼ
Chintoj hinpatzʼaʼ hinmolaqʼ qʼah aqʼil
Lanhan snhijni naj Kaxh yeh smachit
Kʼej holo aqʼbʼalil
Manh-ehxa chʼen machit yu yoknikoj
Nimej xaj teʼ matxʼ hih tiʼ
Yul konhobʼtiʼ ay hun wayabʼ
Ahayo te bʼoxobʼ yet chʼikʼ xol wawal
Xhjabʼe shinhla yekʼtoj snoqʼal no kolmena
Xtxonh hinmiʼ ixim bʼitxep
Xitoj hinkʼahol noʼ chech lowoj
Xtzaqʼmo tzʼanh tzʼanh
Chintoy kʼasloj yul tienda
Kaw xhbʼajbʼi naj Manel tiʼ yu smunlahi
Xsloqʼ hinmam hun hin nhijbʼal ehe
Kaw x-ah wamus yu kaqʼeʼ
Kaw xuqʼ teʼ koyew tiʼ
Hinmunlahom hun naj winaj tiʼan
Kaw ay skatxʼ xoʼ tzʼul yinh sqʼabʼ yu sbʼaqʼichal
Ahato santu sat altal
Kaw tat ixim ulul tiʼ
Xhlolax te tzʼitzʼiʼ tiʼ
X-ay xulnuj na winaj sataj tiyoxh
Chintzʼibʼnheʼ huneʼ bʼihe tiʼan
Yet ay hunuj mak xhkami tzekʼa anma chʼapni ilo aqʼbʼal
Elnaj swayanh naj Manel tiʼ xhjila
Teʼ chi tiʼ xhlolax teʼ yinh xhchiʼal
Xsqʼebʼakoj naj Mario yiyatz yinh chʼen chʼen
Naj nanebʼayil tiʼ yilal yey naj
Chintxihaʼ te hinhat
Xin kolwa yinh naj Manel winiloj slahan
Kaw kʼul hinloqʼho xwiʼ rominkuʼalan
Stzalabʼal hinkʼul yey hinkutzʼin tiʼ
Mamin taj chahinanhe hakʼahol
Kaw nhalbʼal txʼotxʼ hun txʼo txʼotxʼ tiʼ
Xiltij naj potxʼom txitam sbʼaq noʼ txitam
Xwakan teʼ karet yul konhobʼ
Hinwol yey nixhtej wuninal tiʼ
Lanhan saj chi naj bʼo ix niʼan
Hayin chin ijbʼali yinh anma
Smasme naj Manel sat ix Malin
Chinbʼakʼaʼloj chʼen alambra yinh teʼ teʼ tiʼ
Xsyijye na Xhuwan tiʼ, stzotiʼ
Xjenhi naj tzʼul xhchukil
Matxa bʼaqʼinh chul naj Manel yalni
Hinlahwilal tzokʼbʼiltoj wu bʼo chʼen koyinan mach tajikoj
Hun majan noʼ labʼa sinta jiyaʼ tiʼ kaw veneno noʼ
Chʼay bʼihe
Kaw inay hun ix tiʼ
Ay niʼan hin kapebʼal bʼe oxaʼan
Chʼen aykoj xeʼoj teʼ nahh tiʼ bʼoj meskala
Chintoy bʼaqʼo (waleʼ) hekal
Manta wexe chakoj hebʼ naj winaj payxa
Xhsonloj hebʼ na wuxhtaj parque
Ixpixtajʼxanhe snuqʼ yoj wuxhtajan
Xin hul hun noqʼ aqʼbʼalil
Ay hunun teʼ suplen teʼ bʼay polbʼal teʼ
Yaʼ ay naj niʼan yaj nixhtejalmi xhwatxʼoj skʼul naj
Xhwabʼeʼ syaʼil huneʼ huchan tiʼ
Chintoj waʼaʼ snimanil skʼul naj wuxhtaj
Chinkoloʼ hinchiyo tet yabʼil
Kaw ay noʼ cholbʼaqʼ tiʼ satlaj chʼen
Kaw ay noʼ smatzʼ ix Margarita tiʼ
Kaw kʼul xute xoʼ wixal swatxʼen niʼan hintzikʼah
Kaw xchiʼbʼiloj preskuʼ tiʼ
Ay kabʼ slotʼobʼal noʼ chap tiʼ kaw xiwkʼulal
Xetatoj hebʼ naj presuwom spultahil presu
Nabʼa tahlaj hun luwar tiʼ
Xsbʼejikoj hebʼ naj siʼwom teʼ komontat teʼ, yet teʼlaj
Lanhan somni ix qʼopo ixim qʼoye
Kaw xtzʼato ixim txobʼil ahan
Xsujkantoj na txonhhom stzetet
X-aykʼay naj niʼan yinh tzatanh
Mat sbʼih wuxhtajan
Chinlotzʼeʼ hebʼnaj wianj xhmunla yinh hinmunil tiʼan
Xskipobʼtajnhe hinmiʼ hinqʼabʼan
Kumohbʼaʼ kat jilni tato lahan
Ros sbʼih wixalan
Iweloj niʼan tzʼul tiʼ tamach xin taj chinsatnheʼan
Chach kʼojwahoj bʼoj chʼen kʼojwal
Sabʼ chintoy munil hekal
Xtoy noʼ sajche sat pahaw
Kaw xhhukcha kaqʼeʼ xol qʼebʼtaj
Xtoy teʼ txʼix yul samil wojan
Yet xul haʼ nhabʼ xakoj hebʼ na nixhte yenhel teʼ siʼ
Ay haʼ haʼ yul hun oqʼchʼen tuʼ
Ita teʼ tzes tiʼ xhlolax teʼ
Ay hunkʼal hinsentavo iʼ xasalax howebʼxa wetan xistzajna howebʼskawinaj
Yet tzʼul honh xhko txutx yim komiʼ
Miʼ bʼay xhka stokoj xoʼ yalni
Xxiwkanh naj Carlos matxa x-oktoj naj yinh sine
Lowinajtoj wojan
Kaw ay noʼ txʼow yul kuanbʼal sat tzʼunubʼtiʼ
Hinholoʼ hun teʼ teʼ tiʼ yu chʼen holom teʼ tiʼ
Kaw ay xumak teʼ chʼilichʼ tiʼ
Xhwaʼaʼ kʼayoyh hakʼulan
Xsbʼitoj hebʼ na nixthej noʼ uliʼ
Sonlom naj wuxhtaj
Chʼobʼantoj stiʼ txʼanh saku
Chinchʼitaʼtoj teʼ hatxʼben
Chaytoj anma te pom yul txʼotxʼ txahbʼal tiʼ kat xtxahli
Xchakanhbʼi na niʼan yu kantxikin
Xhbʼili sneh noʼ cheh yu syonilo noʼ us
Kaw saqʼal skʼul yaʼ kumiʼ tiʼ
Xukʼtze naj Mek yixal
Xiyoj naj Maltin ijatz yibʼanh cheh
Kaw xuqʼ yal noʼ ahtzoqʼ tiʼ
Xtoy hoʼ munil
Xskabʼnheyo na Carmelino hun teʼ teʼ
Hunkʼal tzʼayikʼ tinanh
Tolobʼ qʼuy bʼilxa tzehet naj stoyi
Aʼ txutxwuj niʼan ha tzʼul tuʼ
Chinwatxʼe hunuj hinmexha yinh hun te aqʼin tiʼ
Bʼay chʼapni hunun txʼanhil, hatuʼ cha tzʼunuʼ teʼ lixhkuʼ
Kaw anhe chaʼej chʼen karu yul kʼejbʼeh tiʼ
Xpichʼlax skʼoh xtxam na wuxhtaj
Qʼan xumak teʼ sun tiʼ
Yinh slahonh x-ok sturno xoʼ wixalan
Xpitzkʼa hun niʼan tzʼul yet aqʼbʼalil
Xhbʼabʼikoj hej chʼen karu yinh kuman estabʼan xiwkʼulal
Xsloqʼ naj Xhuwan, huneʼ limeta teʼ aseyta
Qʼaʼ nimejal hun hawet tiʼ
Yaqʼbʼenna hunipoj chach toy watutan
Xchchakmo sbʼajil xtxam hinkʼulan
Xitoj naj xhuwan yeleqʼ tet yaʼ alkal
Hutxʼbʼilxa hun chʼen qʼabʼkaʼtiʼ
Xxal naj Manel teʼ teʼ
Kaw ay no tzaʼ ukʼ yinh swiʼ na niʼan
Kaw xhko yah smon naj Aluxh tiʼ
Aʼ kʼoxanh hinpanelah hinmatanoj
Chinhuch chʼen uwean
Mach satni teʼ lahanxhexh hun habʼil tiʼ
Haʼ naj kamikal tiʼ stanhbʼal yinh koqʼinal
Xtxonhlax steʼal lujbʼal stiʼ mar
Wiʼaytij yu hun teʼ tzʼahbʼal tiʼ
Kaw loloʼ hun ix ix tiʼ
Hun-ix hun yaʼ kumiʼtiʼ
Chiwoche wukʼu ixim txup
X-aʼlax hunun komotx yul pinhka uxbʼal kapeal
Kaw xtikʼa hintzʼeloj tet ichamtaj teʼ ahayoj yul bʼehan
Xhchikʼil chʼentiʼ kaw xhkʼuxmo hej chʼen chʼen yu
Kaw nimanto smelyu na Hesus tiʼ
Ay huneʼ hintxʼotxʼ kaw akʼal
Kaw xikiltaj yey stzoti komam Dios tiʼ
Xin linhi sunilbʼal tzʼayikan
Kaw rohan yekoj xil hinqʼap
Tzʼotzʼew tajxanhe stiʼ xhchanh ix Malin
Chinloqʼoʼ hinkamixh yinh qʼinh
Kaw pet chʼok noqʼ teʼ txikteʼ tiʼ
Teʼ kabʼtiʼ kaw kʼej teʼ iʼ chiʼ teʼ
Sikʼnhe na winaj hunteʼ sikʼ
Xto naj Matyaxh hotxo sah
Xkinbʼekoj hinloqʼoʼ huneʼ bʼajan qʼap qʼape
Xpilcha naj Paxhkuʼ yu vicio
Chaliloj yinh naj, ta elqʼom naj
Xtxonhot teʼ bʼinkenya yul txonhbʼal
Chintzutbʼaʼkoj hun alambra tiʼ
Ahatoj na Xhuwan ikaloj
Kaw nabʼa tzʼotzʼewlaj hun luwar tiʼ
Chachwaʼaʼkoj stzʼajojan
Txʼiʼal xchunhkul na Ramontiʼ yinh swiʼ
Kaw ay sqʼinanil bʼaqʼo
Xhtohwa noʼchiyo
Ay tata kaw txʼoj yey hinkʼulan
Lanhan skʼahbʼan txonh
Xitij ix noʼ cheh nhah tiʼ
Kaw xhchʼibʼ te taqʼoy tiʼ
Chintzʼitteʼnheʼ hun chʼik tiʼ
Chew waʼakoj hinchokʼan
Kaw chaʼ noʼ xik tiʼ anhe
Chinkʼojoj yalanh hun ijatz al tiʼ
Xxilbʼiloj hinwexan
Xwolni teʼ hox xintzʼinhihltoj swiʼan
Ros sbʼih smiʼ wixal
Aytam skʼanchʼanil naj Manel tiʼ, xkam yixal naj
Ix niʼan oqʼiltzeʼ chu ix
Aʼ hunu topan hinchʼim
Aykʼoj txuqʼubʼ winhan
Sunil anma hay xilswi
Saj shaqʼbʼalil teʼ kampanutiʼ
Kʼuxbʼehal noʼ ayuj tiʼ
Baqʼinikaxta xulkʼuj yaʼ jahaw yul konhobʼ tiʼ
Naj najwal tiʼ kaw xtak skʼul anma yu naj
Chintzunbʼaʼ huneʼ xaj humtiʼ
Xshaptoj na Tik qʼap qʼap
Ay hun na ukʼum pakʼankanh yul bʼeh
Etaʼix tiʼ xahan yul sat koman Dios
Xshichikoj na Manel metxʼiʼ yinh chʼen chʼen
Noʼ kajxulem tiʼ kamnaj noqʼ slo noʼ
Skʼejal atzʼam tiʼ ay yabʼil chanhte
Teʼ qʼantxʼix tiʼ nimej teʼ teʼ ay xtxʼixal teʼ
Txʼiʼal teʼ teʼ xitij hinbʼax
Hununtajil xu stoh ebʼ xhchanoj srasion
Yinh xtxʼanhanil snuqʼ noʼ cheh xakoj naj Lazaro txʼanh lazu
Xtxamlajxa konhobʼ ay watutan
Chahatzʼaʼtoj huneʼ qʼape tiʼ
Naj niʼantiʼ paxhkuʼ sbʼih naj
Sünil mak xaʼ yuluj skʼul yinh sleqʼtiʼal na Palas
Xchalo hun naj juxhtaj lanhan stoy yatuttiyoxh wuhan
XintzʼunKabʼ rosena teʼ almás kapé
Yibʼanh mexha lokan hinwexan
Xin kʼuxtu kakʼonh noʼ lanhlachʼ qʼanihan
Xwitij hun putxan hinsiʼ
Mach xinway yu syaʼil hinkʼulan
Pajanay metx txʼiʼ yojtaj xtxʼat ix Axhul
Xakoj xoʼ Nel yatzʼamil teʼ ich
Txobʼil chibʼe xinlo yinh chuman
X-helotiltij yaʼ alkal
Ay oxebʼ litxaʼ yinh hinqʼabʼ
Xschej yaʼ mimiʼ yunin
Xhbʼotzi metx nixhtej tzʼultxʼiʼ bʼoj smiʼ
X-eh hebʼnaj bʼe haʼ haʼ
Haman hinan matzet xhwuhan
Xxulqʼabʼli naj Mek tet naj Xhuwan
Xkʼayloj smujlubʼal naj Pel yu tanhyat
Xto niman smataru noʼ cheh
Tiyoxh unin xil yaʼ hinvecinohan
Yet chinsajchoj chinchohoktoj hunkabʼo kʼas
Oklen xa hun hinwex tiʼan
Chu kotʼuxniloj hun teqʼan teʼ mansan tiʼ yu koqʼabʼ
Yu ha txʼani teʼ waleʼ tiʼ x-elti txʼoknahaweh
Swabʼatoj na Xhuxh hebʼ naj nan nasionalhal
Xoʼ katin tiʼ bʼixento xoʼ
Niman txʼotx lokʼ xakanh naj alwanil niman
Xto hinmam tzumbʼe noʼ bʼoj metxiʼ
Xmalkanh hinqʼabʼ bʼay xhchi noʼ honon
Kaw xiʼ swih hinlapis
Kaw chiʼ ixim isis tiʼ
X-ok sbʼahbʼalbʼihe na Kaxh
Teʼ waleʼ chʼok kabʼil bʼo asukalil
Nanan nasionalh kawanh hebʼ naj winajtiʼ
Kaw niman sbʼey noʼ bʼelwom sanik tiʼ yet chʼek noʼ
Ay oxkʼonh noʼ ixkabʼ yalanh teʼ teʼ
Xpitzka hinmam yu wejchalal tiʼan
Tzeʼtet ayikʼto yalanh te mexha tiʼ
Niʼan txʼotxʼ tiʼ aykan tzʼunbʼal hinhatil wuhan
Ko teqʼbʼaʼ anmatiʼ
Chʼah poytelaj yu qʼinh
Xhtʼunhi noʼ max yinh sqʼabʼ teʼ teʼ
Kaw ay telaj yinhlaj ixim awal
Xslahtoj wuxhtaj ukʼbʼeal xkankanan
Chinkʼenhaʼ teʼ marimpa yinh qʼinh
Kaw xhstzejla hun chʼen tiʼ yu xtxʼutxʼuʼal
Kaw sikpaqʼpo ita tiʼ
Wakʼa yahiloj wuxwun haʼ haʼ yul txʼotxʼla
Chʼoknikoj teʼ qʼankokom tiʼ yinh kʼalbʼal peyabʼil
Hinholoʼtoj mangerra tiʼ kat hin hayen teʼ ita tiʼ
Ay kabʼ slotʼobʼal noʼ chap tiʼ kaw xiwkʼulal
Xhwawennheʼ wawal
Aw ti x-abʼelax yinh kaw ip
Txʼial konhobʼ xkʼayloj yu naj chixkabʼ
Chinloqʼoʼ hunuj hin chʼen xhalu tinanh
Staʼwe naj teʼ hum
Xhko lo teʼ hix hayonhtiʼan
Xol konhobʼ tiʼ ay hun yatut tiyoxh kaw nimejal
Kaw slo anma yoktotuʼ teʼ aros tiʼ
Txʼal el skayekʼnhe hebʼ naj nixtej stzibʼ
Kaw ay noʼ mulis yul haʼ haʼ etxan
Bʼiskʼulal wean; xkam wuxhtajan
Huneʼnhetikʼa xhwiʼan
Kʼul teʼ qʼantahtiʼ tahil
Ay huneʼ spayat tzit teʼ hinmam kʼuhan
Ay hun teʼ hum sat txʼat
Xtzʼotzʼewnhe hebʼ naj nixhtej chʼen skaru na polesia
Kaw ay hebʼ ix qʼobʼotaj eltichʼan bʼet xajlaʼ tiʼ
Bʼintajnhe, sunil anma chu yu yinh
Noʼ txʼow xjil yet ewan kowanil txʼow noʼ
Xchʼim na Maltin xil swiʼ ix yetbʼi
Xwaʼ hun xtxʼatxʼaʼ xoʼ hinqʼanabʼ
Xsmaqʼ sukbʼuj naj Mat hinkʼulan
Chih-ok hinyijyeʼ hinchejbʼanil yul konhobʼ
Kaw chʼahpojoj yu kajxuchkum
Ahatij iximtzʼus yinh hinyutz
Kokʼnhe xhwayikli yaʼ wichmam
Ewanbʼeh tiʼ tonhe txʼaltxʼon yekʼi
Kʼaybʼal kʼule yechel hun noʼ cheh tiʼ
Mat hachoj matka hayinoj xkonh bʼeykoj ninoj mixha
Shop na xhuwan ixim ulul
Kabʼsat anma naj wohtaj skʼul tiʼan
Xtoy naj Tik swaynheʼ ixim awal tet noʼ noʼ
Kaw mokan yey chʼen machit xin loqʼo
Tzet yuxin xkinhawakanojan mamina?
X-ululbʼi ixim qʼoye yet X-ok haʼ haʼ xol ixim
Waʼaʼkuenta hinbʼa tet hebʼnaj elqʼom
Xhchukil naj ukʼum stzoteli
Iʼ kuenta yinh hamunil
Xtoy naj Maltixh yenhleʼ txʼotxʼ lokʼ tet ha nhabʼ
Xinloqʼ huneʼ hinchʼen txʼatan
Xhlechahojtoj noʼ wakax
Kaw labʼan txʼanh lazu yet teʼ kʼulam tiʼ
Kumolbʼaʼ nixhtej unin tiʼ
Kaw txʼiʼal sbʼajil kunimanil tiʼ
Xwayo woj yibʼanh teʼ xanhobʼal wektoj
Chʼim ayahtoj swiʼ watut
Nixhchʼan skabil no txʼilabʼtiʼ
Kaw xuqʼ teʼ moxhpit tiʼ
Kolinwejan xhi hun naj niʼan, yet aykoj naj yinh xiw bʼalkʼule
Xstekʼ noʼ cheh metxʼiʼ
Nabʼnhe chach-oqʼi, xax toy xoʼ Malin
Xstzabʼ noʼ mis hun noʼ pitzin
Xmaji na Aluxh yet ewi
Teʼ lobʼehal ahotoj sat mexha kaw ay noʼ hahaʼ yinh teʼ
Xqʼahtoj slakubʼal teʼ pulta
Hinganar yet sabara tiʼan kawkʼul xute sbʼa
Teʼ teʼ xin tzʼunan kul chu xhchʼibʼiloj teʼ
Tzet anma xhtxonhhi txonhbʼal
Xanhe chʼubʼankanh stiʼ txʼotxʼ xih
Xsjonhiloj ix Margarita swiʼ hun niʼan teʼ tuʼla
Chiloj naj Xhuwan yinh te sajchi yu teʼ bʼoxbʼal
Toxanhe xhchʼalchʼon txʼotxʼ xhaltin yu teʼ aceite
Xslekanh na niʼan skamixh yinh skʼul
Hun xibʼtebʼal tiʼ xibʼtetoj noʼ chʼok
Kʼul teʼ qʼuʼtah tiʼ steʼaloj nhah
Toxanhe nichankanh telaj
Xhkʼuxlax noʼ pahtzaʼ tiʼ
Aʼ hunu pawor watxʼekoj ninoj hinbʼaom
Naj chewlaʼanmahil tiʼchoche skʼul komam Dios
Xin xanhbʼaktoj xanhbʼal yul haʼ niman yaxom
Yichʼantiyoxh mam Kaxh xinakolan
Kʼotol xil hinwiʼan
Xsloqʼ chʼel oxebʼ ixim nhal
Hakan hin yinh ix Malinnan xkin waykannilojan
Xtxʼayoj naj niʼan swiʼ yim smiʼ
Matal tzet xutuj haximbʼal Magdalena,
Xhtoj ix Malin chejbʼanilyalni
Unin x-ahaw yulbʼal hunkabʼ tzʼayik tiʼ
Howebʼ skawinaj sokʼalchaʼ ganar naj wuxhtaj
Ay Stzohtzoh naj kanhalwom
Yul sajil noʼ hos tiʼ ayiktoj sqʼanil
Kʼuxan xkonh yil hinmiʼan
Skanhalnhe ix Ewul stzʼul haxkam kaw choche ix
Kaw xmahlan anma yinh lahtiʼ
Kaw yaʼxhchiwa noʼ txup tiʼ
Xsbʼitoj niʼan tzʼul sqʼabʼ
Chach inmaqʼa yu noʼ tzʼum
Xhkokolbʼaloj ha muniltuʼ yet hamanonh
Ay huneʼ hinwex kʼej, yelawil
Kaw hajan skʼul ix wanabʼ tiʼan
Teʼ tzʼohtzʼobʼkenya tiʼ kaw xuqʼ teʼ
X-eliloj naj Manel yaʼaʼkoj spreno noʼ cheh
Kanh stzoteli na Israel tiʼ
Xskʼuxtu metxʼiʼ ixim ahan tzulum
Xap-eh, xa naj Mario
Cha kachaʼ naj Manel tiʼ yukʼi
Chinlenhaʼ xil hinqʼap yinh qʼaqʼaʼ
Aʼ hun ajanoj hinwaleʼan Manel
Lanhan snhelni ix Kantel qʼap wexe
Ay kabʼ kintal hinpilpilkape
Skanbʼal teʼ hox tiʼ yinh skajilpanhpo tiʼ
Chintoy xeqʼaʼ ayebʼ ketzal hintohbʼal
Kʼonhan naj Manel
Kaw nimej xil sbʼaqʼsat hebʼ ix ix tiʼ
Lanhan skawilan qʼinh Natiwitas
Kʼobʼaniktoj sat naj Xhuwan
Hun kʼalan teʼ xeʼlenteʼ xitij naj Xhuwan siʼal
Sloqʼ ya hinmiʼ huneʼ txʼotxʼ chʼilmabʼal bʼay sqʼantze skakaw
Kulchʼan yekʼ lilon no chʼikʼtiʼ xol kaqʼeʼ
Bʼay chach toyi ixh nan
Kuybʼil na Xhuwan tiʼ smunla
Sunil mak chaʼ xtxumbʼal
Kaw ochebʼil teʼ xaxtiʼ siʼal
Kaw yaʼ xtxam hinkʼulan
Ay hun hinwatxebʼal qʼape watut
Ay hun niman tenan hinchʼen
Xyoche hebʼ na nixhtej stzabʼa hun noʼ txik
Chin yachʼobʼtajneʼ hun ix tiʼ
Xhchakʼanbʼoj xilh-inqʼap
Chinselaʼ ixim pan yu chʼen seqʼbʼal
Chijtajnhe yaqʼ na Maneltiʼ
Xintaʼwe stiʼ hinmiʼan
Aykoj yelawil hun qʼap payue tiʼ
Loko hun naj winaj tiʼ, matz wex naj chʼek naj
Xhkawilan qʼinh Kantel
Suniltikʼa anma xhkami chapni kambʼal
Hayach chachhatzʼwahoj xil qʼape
Pisan ix Malin xolbʼal naj Pel bʼoj naj Xhuwan
¿Mak chʼiʼwahoj yinh huneʼ premyo tiʼ?
Kaw nimejtaj ahkʼulal x-ok yin naj Mek
Hantaj hunun
Chinkʼuchubʼnheʼ hune txʼanhtiʼ
Tikʼa hex hul hekal
Qʼap serbeta tiʼ chʼoknikoj picho wah
Hulum noʼ hinmaman; tzet noʼ sajche shul yaʼ
Ay kuywuj yinh yabʼixtiyoxh tet nixhtej unin tinanh
Xakoj anma komam Hesus yinh kulus haxkam syelal chal komam
Chul yaʼ mimiʼ
Yet xkinbʼey kumtanan hat xkin xew stiʼ haʼ karisalan
Kaw xjijle tajinhtiʼal hunbʼian
Xaʼ naj Xhuwan hun hinkam melyu, hun kʼal ketzal
Malin sbʼih smiʼ koman Hesus
Noʼ lech tiʼ chʼok kesual
Noʼ ix luk tiʼ ahaytoj noʼ huneʼ maka kabʼ vara yalanh txʼo txʼotxʼ
Chinnamannheʼ ninoj waʼ wukʼuʼ
Sikaltxʼantxʼo ixim wah
Kaw how xute hun waresma x-ekkan tiʼ
X-okpanhnoj hebʼ na winaj yul bʼeh
Xhyaʼbʼikoj winh manh melyualan
Xhchiʼal xumak telaj stzʼutzʼ noʼ tzʼunun tiʼ
Aʼ hunu etxʼan hintxobʼil chibʼe
Txʼaktajnhe wojan
Xsnaj naj albañil naj skolwahom
Naj sbʼax ix wanabʼan xshuchatoj naj chʼen hinbʼisom hora
Xsbʼusbʼakanh hebʼ naj albañil arena amaqʼ
Swatxʼe komam Dios satkanh bʼoj txʼo txʼotxʼ
Bʼahan slobʼe naj xin matxa sje skʼul naj slanhaʼ sbʼa
Yetzanxa hanik xin lotiʼan yuchʼan tiyoxh
Xshop ebʼ yaʼ hosomteʼ sunilej te teʼ
Matx Xuh yu naj Antil yinh lekʼwal
Xsu ix ix chʼen especho yu qʼap qʼapahato sat mexha
Nimejtaj chʼik noʼ tʼiw tiʼ
Xskʼatziltoj na niʼan teʼ hum yu chʼen texhelexh
Xhheloj xil noʼ niʼan kuwistiʼ
Kaw kaj loqʼlo hun kamixhe tiʼ
Chhinholoʼ hun chʼen chʼen tiʼ
Metx txʼiʼ chʼanhewi metx
Kohunil chonhtojwej jaʼaʼ koj stxohal yatuttiyoxh
X-ok xhchikʼil chʼen machit yinh hinkamixhan
Teʼ teʼ nimej stel tiʼ kaw kʼul teʼ lutxbʼalil
Mach haʼ haʼ chʼek yul hun tzʼunew tiʼ
Kaw xuqʼ teʼ ixpix tiʼ
¿Tzetxhi wuxhtaj? ¿hanikʼ ha wey?
Waresmahil tiʼ kaw ay qʼaʼ
Xaʼ xoʼ Carme hun tzʼeqʼabʼil ixim hinhelaʼan
Xkin bʼey yatut wuxhtajan jahanay hoʼ yalni yabʼixtiyuxh
Kaw ay yanhe noʼ sajche tiʼ
Chexanhewoj sat hun chaqʼan tiʼ
Chintxikaʼ wita
Xwayikanh hun naj yabʼil yul konhobʼ
Xtʼanhxitij na winaj hinyilnihan
Chʼokilo qʼinal yul chʼen espeho yet wentana
Payxa xhbʼekʼoj anma snhusuʼ shaqʼbʼal bʼe akʼaltaj tiʼ
Kaw x-ehkoj sqʼinal himmiʼ sat yibʼanh qʼinal tiʼan
Kaw xiwkin naj wuxhtaj
Xsloqʼ na Xhuwan hun txʼanh lekʼbʼal yul txonhbʼal
Lanhan stzʼutzʼni naj niʼan yiximal sqʼabʼ
Chekʼkʼokʼon niʼan hinkutzʼin tinha
Xhwitxqʼaʼ teʼ lahanxhexh tiʼ yinh anma
Xspotxʼ naj wuxhtaj huneʼ noʼ labʼa
Kaw kʼejtzʼuytzʼu xil swiʼ naj Manel
Xitoj ix Malin stzetet yul teʼ xuk
Bʼitzʼnah watut
Kaw kʼulchʼan xumak teʼ chikʼu tiʼ
Hinkʼame ninoj hawixhlapunan chintzujbʼa hinsikʼan
Toxa chuluj hinmiʼan
Xhjobʼxi haʼ haʼ yul txʼotxʼ choqʼ
Tita chin-huluj hawuhan
Xtxoktxon ix Kantel yinh munil haxkam choche ix yilaʼ naj pel
Watxʼebʼil xa tzetet chalo Xhuwan, waʼan
Ah kosta hun naj tiʼ
Ochebʼil te sikʼal tiʼ siʼal
Yiptzilchʼan hin yu hinmam hinmiʼ
Kaw ichamxa hun metxʼiʼ tiʼ
Yinh nhabʼil kaw tzʼotzewlaj huneʼ luwar tiʼ
Titato niman yasukalil te kape tiʼ
X-hiqʼwi ix Carme yu nohnaj stiʼ ix stzotel ix
Xsbʼokʼ sbʼa naj Xhuwan; haxkam kaw chew
Snhij ix Malin yaqʼin yet kaʼ
Xol chewalaʼ xuk na Manel pichiʼ
Mat kʼuloj x-elikoj hinmalan
Skʼux hebʼ naj nixhtej teʼ yaxla mankhuʼ
Mach xu hintoy ilo qʼinh aykoj hun howla yawiʼ winhan
Ay kanhal yul salonh
Chin turchaoj tinhanhan chintxonhoʼkantoj sunil tzetet ayin tiʼan
Xin loqʼ hun qʼuʼ hin xanhabʼ
Kaw ohtajbʼil hun naj winaj tiʼ yu anma
Xtoy ix Malin txʼah bʼo ix yunin
Txʼix swiʼ teʼ hatxʼbʼal nhal tiʼ
Kaw ha ayilal tiʼ choche kumam Dios
Xin loqʼ hun kole tet hinmiʼ yu waʼni tzalahoj skʼul
Chawaʼaʼ bʼalunhlanhebʼo skanhwinaj sentabo hinmelyu
Xmotxʼa ixim awal yu manhnhabʼil
Payxa x-oknikoj chʼen patxabʼ tiʼ tzʼibʼloj
Xspuchʼiltij naj niʼan anh
Tzʼoyanxa yekoj hun te nhah tiʼ
Xhpohli naj xhchukil
Xkotxi teʼ teʼ
Ay hun xoqʼilal yinh swiʼ naj nián
Kʼahe tiʼ yul kokʼul ayikʼtoj
Yinh kanhal sajche tiʼ chʼeltij na icham bʼoj ix ixnam
Xhtechahoj syaʼil hawu
Chul yaʼ mamaʼ Xhuwan
Kaw helan noʼ kuk tiʼ yah swiʼlaj teʼ
Hun hinkamixh tiʼ okomto yok
Chʼoknikoj teʼ axubʼtiʼ jenheloj
Xpaji noʼ tunuk
Ay huneʼ txʼanhil hintrigo lanhanxa sat noj
Kaw kistal stawton noʼ ix tunuk tiʼ
Ye xin yiktajni yinh bʼehan kaw xtaj hintiʼan
X-ehikoj smam naj Hulyan ko kʼatanham
Ay hune stzʼul ix wanabʼan
Aytij hinwayanh
Hun teʼ pulta tiʼ yax yelawil teʼ
Kaw kanh ye hun naj winaj tiʼ
Hantaj ha habʼil tinanh hachtiʼ
Xhwitxqʼatoj hintzetet te yinhan
Pilitxʼ yeyi
Xhchiwa hakʼul winhan
X-elhirna noʼ chʼikʼ yinh te teʼ
Chinmeltzo yul hinkonhobʼ hekal
Konsep sbʼih hun yaʼ ku miʼ tiʼ
Lahkamik xu xtxonhlaxtoj
Xxil ix Margarit teʼ salwinaj
Xslotoj noʼ txʼow noʼ keso
Xshobʼkanh na Manel hun etebʼe haw tzebʼobʼal
Kaw ay teʼ xiltxʼiʼ xol wawal
Xkin schi noʼ txʼuk
Yul kokʼul tiʼ chapni tzetet xhkulo
Hijwahoj chu naj Manel yinh teʼ txʼabʼin
¿Awohtajmi sajchoj yihn pelote?
Xh-iʼon yaʼ mamaʼ stzoteli
Skʼejal sbʼaqʼ sate tiʼ haʼ aykoj syik tajnobʼal
Bʼetiʼ slinhobʼal chʼen karro
Sabʼehal yey hunqʼahan qʼap wexe tiʼ
Iwekʼtoj teʼ panhkuʼ yul nhah
Payxa xhpotxʼlax noʼ noʼ xahanbʼalil
Tita labʼ hun noʼ noʼ tiʼ walnian
Kaw kʼulchʼan chʼen ome sloqʼ ix Malin
¿Hantaj ha habʼil tinanh?
Hunlanhebʼ yoxkʼal habʼil wuxhtaj xkami
Kunwaltiʼ kaw mat kʼuluj yul sat kumam Dios
¿Tzet xutuj hinhutxʼbʼal?
Lanhankʼawal xubʼli hebʼ naj tzehtaj x-abʼni naj kaporal
X-ok huneʼ pohobʼayil xol naj visen bʼoj yixal
Xin spultuj noʼ mis
Linhan ix Nel
Aykʼoj ahkʼul winh yu manh ipal
Xxubʼte na wetbʼi ix qʼopohan
Satajta toj xhjaktoj hun ijatz tiʼ
Xko loqʼ kabʼ teʼ chukul ewan
Xlewcha naj Matyaxh yijnikoj tzetet al
Xspitzkʼakanh hebʼ naj anhlom huneʼ anma x-hiqʼwi
Tzet stʼzabʼal kʼulehal hakaʼ wey manhixal tiʼan
Yet kaw ay showal tzʼayikʼ xhawenhleʼ uninin

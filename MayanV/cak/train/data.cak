Ri chäqʼ traʼs yalan jebʼel chi nitij
Ri tulül cheʼ nibʼïx chi jun kowläj cheʼ, kʼo xa xe pa taq kʼechelaj
Man ta xirusübʼ ri nchaqʼ, ütz ta xel ri nusamaj
¿Achike pe nabʼïj?
Kan achiʼel rubʼankïl re jun nutzyaq reʼ ke reʼ nwajoʼ chïk jun
Ri pa raqanibʼäl (raqän) ichaj wakamin nintïk kinäqʼ
Jun winäq yaʼ chi pamaj chire chöj taq sobʼosik nunaqʼ ruwa natzʼët
Ninkʼowomaj ri utzil xabʼän chwe
Ri chʼiyuʼt yalan kʼatzinel, nikʼatzin richin naxim xa bʼa chike rikʼin
Ri pa nimaqʼij ninkusaj kʼakʼaʼ nutzyaq
Ri toʼön yalan jebʼël titij
Taq xinchöy siʼ jun qʼij, xpe qʼanyaʼ pa nuqʼaʼ
Ri ruqʼotzal rachäq xukajij ri achin
Yin janíla ninwajoʼ, ri wixjayil
Ri rukʼuʼx ichaj jebʼël nitij
Ri nutataʼ ajqʼojom
Nuyiqʼiyaʼ ri kumätz pa ruqʼaʼ ri achin
Rachoch ri nunimal xtaneʼ kan rubʼanik roma ri loqʼoläj jäbʼ
Taq xreqeroʼ ri nukoxtar, xtixtoʼ el ri wixin
Taq yarukisij ri kʼüch, yalan man jubʼaʼ ütz
Ni jun xrajo xbʼe pa samaj
Yalan nikʼasäs täq nisaqʼijin el
Röj kan xaxe wi ök ri wäy oj kʼasbʼayon
Tza wa ri nuwuj, xinmestaj kan
Yalan mayamïk chïk ri kotzʼiʼj ri xchʼup iwir
Ri patx yeʼatin pa yaʼ, richin man yekän ta
E kʼo kej ri yemakʼäkʼ yebʼyin
Täq ninwotzʼotzʼirisaj ri wäy, kow nubʼän
Xa jurap chʼaybʼäl xya chi re ri akʼwal kan xoqʼ pe
Xa xe ök jun chʼiti bʼojoʼy chʼiran pa qʼaqʼ
Ri juybʼäl aq ruyon pa kʼechelaj kʼo wi
Achʼäl ruwachʼixik jun xkoyaʼ taq napalbʼej
Pa nutinamit sibʼiläj chi tyox e kʼo pa rachoch Ajaw
Xinkebʼij nutzaʼn chwa cheʼ pa qʼequʼn
Kan e jukül pe ruqʼaʼ ri cheʼ pa bʼey
Taq chʼajchʼojirisan chïk ri chʼiwuʼ, (chʼiyuʼt) nibʼïx saqikʼan chire
Paqʼij chik
Taq rubʼanun kan ri ixoqiʼ nkiʼbän kitakamäl xaxe wayinn ik rikʼin jun ratzʼuʼm
Ri abʼäj tupül pe pa bʼëy, xinpaqkʼij waqän chwäch
Chʼanin xbʼuyujir ruwachʼulew ruma ri jobʼ
Ri ojer tzij nubʼij chi, re ruwachʼulew xa xbʼanatäj
Taq xinraxij ri jun traʼs, xqʼaxon penupam
Ri kuʼn jun qʼayis nbʼe chi rij cheʼ
Xepuqïr xekʼiyïr ri äkʼ
Ri rupas ri ixöq rapäl pa ruwiʼ xan
Ri rumachʼ xnabʼäx
Rwa waʼ (Ruwa waʼ)
Kʼo yabʼil ri yalan noqan, (nojqan)
Ja kʼa
Kʼo winäq yalan nikikʼekʼej nkilöqʼ kitzyaq, xu kʼo kipwaq
Kʼo jun wachbʼil xulöqʼ jun turutïk chʼichʼ, jataqäl niyojtäj
Kan xiyopoyoʼ taq xiruxibʼij ri wixjayil
Nibʼïx chi re tónka ütz richin kikʼ chi pamaj
Taq xinyutʼej el ronojel ri yutʼuyäq taq kʼix pa kʼaybʼäl, ja ʼri taq xinpaqkʼij ri waqän
Ri achin xutin chi qʼaʼ ri rixjayil, xbʼe pa cheʼ
Xlejloʼ yan pe ri nukinaqʼ
La jun ixöq yubʼül xe rëy chi laʼ, royowal chire la ral xtän
Yin xinsok jun waqän kʼa ri xinpïs rikʼin tzyäq
Ri qatiʼt qamanaʼ yalan xkiloqʼoqʼej ri tikoʼn ri cheʼ ri chikopiʼ
Kʼo bʼey (mul) ri wäy ri chin ri raxwach, kan raxkʼujül nel
Uq ja ri kitzyaqbʼal ri ixoqiʼ
Taq yibʼekanun chiköp, ninwajej el kʼïy abʼäj pa nupeqäs
Kʼo winaqiʼ ütz nkinaʼ xaxik yechʼon
Kʼo xtaniʼ yalan ütz nkinaʼ nketzʼabʼej jun alaʼ
Jebʼël ok
Ri achin xqinimariI chik ruma ri yabʼil
Ri teʼej taq toqʼaʼ jukumaj nusök qa kiwarabʼäl ri akʼwalaʼ
Ninmujaj ri akʼwal richin näq nunaʼ ruchuqʼaʼ ri qʼij
Jun akʼwal xuyotʼobʼaʼ chi abʼäj ri jun chʼichʼ tzeqël pa bʼëy
Taq nakotzʼolbʼej aqʼaʼ taq yawär yalan nikos
Ri tuʼch jubʼaʼ ma chiʼel alaj aq
Ri käqʼ cheʼ ruyon bʼa e koköj ok, ri ruwäch, yalan nitij, xa xe chʼanchʼöj bʼaʼ
Taq xinsök ri nuqʼaʼ, xel janíla janina nukikʼel
Ri ruyaʼal ri pitix yalan (tzʼan) ütz chire ri xuʼy
Kʼo winäq qʼij qʼij nikiqör ri qʼor pa kʼaybʼäl
Jun achin xreleqʼaj jun wikäj (wikej)
Yin ma jubʼey yiyawäj
Ri rojxiwan yalan ruqʼij chwa re qatinamit
Taq niyawäj ri nukʼajol, ruyon ninlilojsaj ruyaʼ
Ri machät täqnajuq ruwäch jebʼel nireprot
Xa xe kajiʼ nuxaʼr xinchʼirej pe pa nimaqʼij
Ri runaqʼ ruwäch kej nikʼaʼtz richin ichinaj
Yin yitikir yenbʼän utziläj täq chakäch
Xa roma xinmontoyij ri wixin, näq xukʼwaʼj ta yaʼ
Ri puchʼbʼäl ik yalan nikʼatzin chi ke ri ixoqiʼ
Ri wakx yalan topol ri rukʼaʼ
Xinqʼupij jun ruqʼaʼ ri kape
Ri xnakät yalan kʼatzinel chi niyaʼ rikʼin ri qʼutuʼn
Ri xti (ti) xirixik aq, choj nixirixot nibʼyin
Ri meqʼen takamäl nisolsot ruma rukʼatanal
Jun ánima jun bʼäy (mul), kan kʼa pa rox qʼij xmuq
Yalan tikʼasäs taq nirokʼrot ruwa kaj
Täq manaq rikil ma nraj ta yawaʼ
Ri Käq ik yalan rupoqonal
Kʼayew bʼa ruqupixik ri tzʼaläm
Re salikʼan yalan kow, xa xe man kan ta xa bʼa kʼuchiʼ awil
Taq jun winäq nutzʼët jun xibʼinel, wi kow näq chke ta nukʼulwachij, wi manäq jubʼa ma nikän
Ri watiʼt yalan yirajoʼ
Xenkör qʼaynäq täq rey ri achin
Ri jun achin xkän xupamaj kïkʼ
Kʼo winäq ri yalan kijoxil ruma kiqʼoral
Ri wäy pa jun kaʼiʼ qʼij nipusïr pe
Ri kinäqʼ yalan kʼatzinel chi niyaʼox ruchʼel
Ri nuwakx yin, jun toqʼonel
Ri kär jun aj pa yaʼ chiköp, chuqaʼ tijel
Ninjïl wiʼ pa chʼat
Kʼo wi qʼutuʼn yetij pa pulʼik
Chwaʼq ninkolaj ri nusamaj
Kʼo akʼwalaʼ kan teretïk ketzuʼun
Yalan ma utz ta täq yarutzayij ri itzel
Yin xintziyej el ri rijlaj yaʼl xbʼentorij kan
Taq nipujan ri chʼaʼkʼ, janíla niqʼaxon
Kichʼabʼäl kitzijobʼäl
Ri kaxlan ixin jun tikoʼn nïm rejqalen
Ri jun xoral kʼo chi anaqaj, chöj tolan kan
Jun xtän xa xe nikʼutüx, ja nuyuqubʼaʼ riʼ rikʼin ri achin
Rukoʼ ri nuyaʼl xkʼoqpitäj
Kʼa jantäq na yebʼenqʼejelaʼ ri wachʼalal chi Qʼaʼl
E sibʼiläj winäq ruyon pa almul nkipaj wi kixin
Niqʼoymaʼy ri aq xikʼo pa bʼëy
Jun akʼwal nukʼorokʼa jun chʼiti abʼäj chupan jun tzimay
Xitzʼubʼeʼ yalan täq xitzaq pa yaʼ
Ri kej nkijüy ri xan
Re kaxlan ixin, xpe la pa jun ruwachʼulew Grecia nibʼiʼ
Yamayïk chik ri kotzʼiʼj chwa qʼij
Täq yalan chik xilixik ri nutzyaq, man ninkusaj ta chik
Yalan e chʼutiʼq ri saqmoloʼ xakʼän pe
Ri qakinaqʼ kan tzebʼetzik ri ruchaqʼajik xubʼän
Kʼa ja ri iwir xinkoropij ri nuwakx
Kʼo winaqiʼ ütz nkinaʼ nkibʼän silonïk pa taq nimaqʼaʼ
Ri waq janíla pin (pim) ri rusumal
Konojel ri ketaman yekemon kʼo ri kʼiqʼinibʼal
Pa täq jikaʼ sibʼiläj nipe ri rutzaʼ tzʼiʼ
Yalan kʼayew ri qakʼaslen chwäch re jun ruwachʼulew
Kʼa wakami xintikirsaj ri nusamaj
Ri winäq kʼo kachoch pa tinamït man konojel ta kʼo kixoral
Ri loqʼoläj jobʼjebʼël xuyaʼaj ri qatikoʼn
Chi ewäl yaʼ xintzʼür nuqʼaʼ toq xuchöp raxkej
Ri weqaʼn majun yirujüy ta
Chwa jay xbʼerutziyibʼaʼ kan ri rijlaj täq yaʼl
Ri xqʼeq (chaqʼaʼ) xintzijoj kʼiy chke ri xbʼanatäj ojer
Tzʼoʼ nibʼïx chire ri ixim taq xroqowisäx yan pa chun
Chʼapachʼäq rij kikoton la juläy qʼeqaʼ laʼ
Konojel ri akʼwalaʼ yetochʼan
¿ La yabʼe ala xa manäq?
Ri porpäq ruyon pa taq Loq’öl Q’ij yeq’ajan sib’iläj
Kasamäj wi nawajoʼ yatok bʼeyon
Ri nikʼaj ajkoyaʼl tzimay yojöl chuchi jay, ninwajoʼ ninkʼayij
Kʼo jun bʼëy xinxurij rupam jum kuk chi qʼaqʼ
Ri ixoqiʼ e rijitaʼq chïk e kʼo chik kïy
Yin taq yitujan, nintzäq qʼaqʼ
Yin xinkʼül jun achin pa bʼey
Yin yentujaj täq akʼwalaʼ pa tuj
Kʼo tinamït akuchi nitij wi ri saqawäch pa rukʼexel ixim
Chupan ri orokon xiparan wi
Jun winäq lukulïk rij, majun ütz ta chöj nipaʼeʼ
Ri litzʼlitzʼ yerutïj alajiʼ täq tzʼikin
Ri e kʼayinelaʼ yalan nikixochʼij kiʼ
Ri tzarajmäq choj säq nitzuʼun, man alta
Ri kuchiʼ kʼo wi xti yobʼoyïk chwa jay, nojinäq chi yaʼ ruma ri jöbʼ nubʼän
Chuwaʼq kabʼij, nipe jun chaqiʼj chiʼ
Taq xitzolin pe ri pa juyuʼ, xe jun qʼecheqʼik cheʼ xinkʼäm pe
Chqi kʼa te nipapöt (xoqa) xuqa
Nbʼïx chi taq tzalan ri ikʼ, rukʼamun(rukʼamon) kʼa pe jöbʼ riʼ
Kan pok’opïk ri nutz’alam roma ri q’ij
La qʼoralëj achin laʼ man jun chïk chapel chi re
Ri achiʼaʼ nkikusaj xerka kʼo jujun laqʼan kikarson
Ri kikʼoj ri ajxajolaʼiʼ (ajxajolaʼ) yalan e qʼolonel
Chʼanin njuyubʼär ri ulew man nisamajix ta
Ri nimajay yalan nikʼatzin taq nibʼan jun nimaqʼij
Yerupön taq xajab’
Kʼo merya yalan (tzʼan) nim ruqajbʼäl
Jun kaʼiʼ ök ri ajxikʼaʼ taq chiköp kʼo kixikʼ, näq yexikʼan ta
Ri ixöq xe jun tzujtzïk bʼojoʼy xutzujej pe ri pa kʼaybʼäl
Ri xeneʼ xutʼurubʼaʼ kan ri nuqʼaʼ chaqʼaʼ
Yin taq ma jani yiwaʼ, ma ninwajoʼ ta chïk yisamäj
Re mïx re säq rikʼin qʼäq (qʼëq) titzuʼun
Ri aj, utz nibʼan xul chi re
Chi re ri patän jebʼël ütz nel ri aqʼaʼl
Ri ixoq kʼajolom sibʼiläj nibʼyin
Yalan xchapon ri nataʼ chwe
Ri ixoqiʼ yalan nikiqʼuyuqʼaʼ ri tzyäq taq yechʼajoʼn
Moqʼ chi moqʼ xuyaʼ ri wixin
Yalan e itzel ri winäq e tzʼaqol tzij
Ri nukʼan, nabʼëy janíla janina xirajoʼ, wakamin xa xujäl runaʼoj
Taq nipulin el ruyaʼal ri akinaqʼ, chöj yaʼ ntzuʼun
Ri iwir xchaqiʼj nuchiʼ
Ri ruxaq ri rojxiwan niqa chrij qʼutuʼn, rikil
Ri nuchaj xinlöqʼ pe, yalan nitzeräl, xa rikʼin jebʼel käq
Ronojel toqʼaʼ (tokaqʼaʼ) ninbʼil waqän chi man niqʼaxon
Qubʼixir (wuqubʼixir) xibʼe pa taqʼaj xinyabʼij oxiʼ qʼij
Ronojel ri jun liʼan ulew ninchʼär kan chi kiwäch ri walkʼwaʼl
Pa jubʼiqʼ xubʼan ri xpaʼch chi re ri amoloʼ
Nimaläl jun jut chi rij nuqʼaʼ
Xa bʼa chike na jun ri näq ütz ta tzʼuyül, ninchʼutuj chi jebʼël nitzʼuyeʼ
Kan jumül nintzulubʼej ri nataʼ chubʼanik ri nusamaj kabʼij
Kʼo jujun winäq taq yerijix, niwuqʼuwuʼ ri kij
Taq ninchuluj kikʼ, yibʼextan rikʼin jun aqʼomanel
Ri ojer taq winäq ruyon pa jaj xeʼetan wi
Täq nikʼutüx jun xtän jantape nikanöx jun kʼulunel chi nukʼul ri kʼutunel
Yin täq ninsikʼaj kʼiy sikʼ niqʼaxom penujolom
Taq xinkusaj ri kʼakʼaʼ wasaron, yalan xikos
¡O! (tux) kʼa xubʼän riʼ
Täq nibʼan jun nimaqʼij, yalan jukumaj ri yakatajen
Yalan jaqʼajïk el chi rij la wachoch
Taq paʼtz chïk ri awiʼ man ütz ta niqʼalajin
Ronojel nuchʼek xinqol ruma ri etzʼanen
Pa warabʼäl jebʼel yatuxlan
Ri nutzʼukun bʼiʼaj majun ütz ta ninwaxaj
Ri nchaqʼ kʼo chik sewoj chre roma ri kʼatän, chke niqabʼän chre?
Xa juqum xubʼän chi re ri yaʼ ri achin
¿Chke nawajoʼ?
Ke la aqʼanij bʼolan kan jun kumätz
Iwir xikʼo jun sipanel etzʼabʼal
Ri winäq e jepejik ma yebʼyin ta aninäq
Täq xiwaʼ pa kʼaybʼal chöj jun rujrïk qʼutuʼn xyaʼ chwe
Wakʼäl pe la töp chuchi la jül
Ri xibʼirʼil nubʼän chawe chi man yatel ta el
Yin täq yisamäj rikʼin asaron ninkʼol raqän nukarson
Kʼo bʼey taq niyikʼïkʼ pe tew, nipe jun akʼatan
Taq yekos ri qʼojomanelaʼ man ütz achïk nkibʼän chi re ri qʼojom
Xa jun abʼäj xinchʼakatij ri iwir
Taq xinmachʼaj pe ri woʼoʼ äj, xunaʼej (xunabʼej) ri rajaw
Ri ma Luʼ aj Bʼokoʼ
Ri nataʼ (nutataʼ) chanin xojrukʼulbʼaʼ
Pa rox, rukaj, roʼ ikʼ nibʼan ri awexanïk
Tibʼe jun qakʼaxanel chi re ri kʼulubʼ riʼil
Ri pikipäq taq nukarneʼl nikipïk kichul e bʼenäq
Ri ixöq xe xutzepebʼaʼ kan ri qaqʼor pa qʼaqʼ, xbʼe kʼa chi racho
Ri kakaw xkiküsaj (xkokisaj) ri ojer täq winäq pa rukʼexel merya
Yin täq nintïj jun nukʼoʼx nimeqʼëqʼ ri nuchʼakul chʼanin
Woʼoʼ kʼan ulew xinwetaj iwir
Ri xar nikitziy ri wawän
Kʼo chʼaqa achiʼaʼ taq yesokan, lilik nikibʼän chi re pa kisut
La xti alaʼ laʼ xchʼay miyär kʼa niyiniyöt na
Miyär xutäj qa jun ti ruqʼom, wakamin siʼïl qa ruqʼaxom
Ri ixoqiʼ ikichäq kitzʼoʼ, nikikusaj (nikokisaj) ruxkïn kikaʼ
Ke laʼ nabʼän chi re, achiʼel la jun laʼ
La jun achin yukʼül pe ruqül chi laʼ, chke nubʼij chire re tzij qachapon
Yin chanin xinjäch wiʼ rikʼin nataʼ
Ronojel qʼij ninbʼus nuqʼuʼ
Chajäl ja ri ri nitijon ri rijatzul jun ixin, jun kinäqʼ chʼaqa chïk
Jun yawaʼ njoro ojöbʼ chuqül, (chi ruqül)
Kʼo jun qʼabʼarel tzalan xe xan
Chaqʼaʼ kʼate xbʼepapoʼ jun moʼs chwa jay
Ri winäq man yesamäj ta, ja riʼ, ri e qʼatöy taq bʼey
Jun winäq kan latzʼalik majun al ta
¿Chike rubʼanikil?
Ja riʼ ri achin ri xkamsan ri wakx
Ri ojer qatiʼt qamamaʼ man xejakʼäkʼ ta
Ri machät riʼ xa wichin yin
Jun (bʼëy) (mul) xintïj kʼïy chicha xiqʼabʼär
Ri akʼwal nupätz ronojel ri qatzyaq
Kajiʼ ejqaʼn xikʼaʼy xukʼis ri walbʼertïx
Taq naqasb’aj ri achike natij qa, jeb’ël nana’ niqa qa ri away
Jun winäq kʼo rusanän, man tachöp bʼaʼ ja nitzeʼen pe
Ri alaxelaʼ ma nkichʼäk ta kiway kiyon
Jun tzʼalän xax taq nisaʼäx chwaqʼij tzoj tzïk nubʼän
Ri tzʼunün jun chʼiti chiköp koʼöl ök nim rutzaʼn, nirilibʼej riʼ rikʼin rukabʼil ri kotzʼiʼj jeʼ
Kʼa raxroj na konojel ri oj
Ri akʼwal nuwäqʼ rij la qʼoqʼ chi cheʼ, niqʼäy wan qa laʼ
Ri camapana jebʼël wanäl ruchʼabʼäl
Ri ixoqiʼ nikeraj yaʼ pa kukuʼ (qʼeʼl)
Täq natäj kʼiy atzʼam nuyaʼ kʼiy chubʼaj
Ri nimabʼey sibʼiläj chʼichʼ yeʼikʼo chupan
Xa jun pop xutzʼuybʼej ri ixöq täq xkemon
Pa rachoch tyox yalan e kʼïy winäq nikimöl kiʼ
Taq nisaqtiʼeʼ ri koyopaʼ chaqʼaʼ, kan paqʼij nubʼän
Jebʼël ketaʼan yemuxan (yeʼatin) la chʼanachʼäq taq xtaniʼ
Jun bʼëy yalan latzʼ, majun ütz ta xtikijäl kiʼ ri chʼichʼ
Janipe na yineloqʼon (Yibʼeloqʼon)
Chöj paʼäl ri samaj wakamin
Rikʼin ri ikäj nchʼar wi ri siʼ
Ri nuteʼ yalan utziläj winäq
Yin xinwaqʼij jun runaqʼ tolonchʼichʼ (tochʼichʼ) rikʼin abʼäj
Ri kurij kʼun tzʼiltzʼöj bʼa titzuʼun ri rij
Taq nik’o ruchaqijal ri kinäq’, nipoch’öch’ pe
Chaqʼaʼ manäq tew ta xinnaʼ, ruma kʼo nuqʼuʼ
Ri wawän ütz chik nibʼolojix
Jun akʼwal xinnakij kan, ja xoqʼ el
Ri tikonelaʼ man jubʼaʼ niqa chi kiwa (kiwäch) ri rujutil äj
Jun wakx xutzoqʼij xu tzuqʼij rupan jun kej chi rukʼaʼ
Ri qabʼojoʼy xxotoxoʼ qa pa ruwiʼ ri qʼaqʼ
Ri wawän nochʼan chik taq xtzaq qa roma ri kaqʼïqʼ
Re wuj wukisan jebʼel säq nitzuʼun
Xubʼän jun junaʼ ruchʼemeyel ri ma xeyo
Xinlöqʼ kan jun nukamxaʼ, roma ri jun riʼj chïk
Ri kʼüch nijumüm kixikʼ, taq yebʼeqa pe
Janïla (janina) itzel ninwaxaj taq niqichʼïchʼ pe jun chʼichʼ
Yalan nikʼasäs ri tinamït, taq yin xikanäj kan jun aqʼaʼ chi riʼ
Jubʼaʼ ma junan ri kaʼiʼ wuj
Iwir xinanabʼaʼ kan ri samaj pa qʼij
Yin xinpajkʼij jun ruwiʼ waqän chwa jun abʼäj, xel kʼa ri wixkʼeq
Ri kabʼraqän, man jun etamayon ta taq nipe
Titzijaʼ ti qakotzʼiʼj
Taq xmakun ri nukʼajol xinjëkʼ chi koloʼ
Re ikʼ reʼ ninchän (nichen) ri wawex
Xinjïs ri räx nukamxaʼ
Ri cheʼ choj bʼayabʼïk man kow ta nabʼüs
Ronojel xinchojmirisaj chi re nataʼ majun niqʼax ta pa ruwiʼ (pa rujolom)
Ninkʼuqij na ri wachibʼil pa rukʼajil cheʼ
Man jun winäq kʼo pa bʼey
Ri sikʼ nuyaʼ jun ruyabʼil ri apospoʼy
Ri tzanqʼopoj xa xe chi kiwäch ri achiʼaʼ yebʼyaj chaqʼaʼ ri yeʼixoqin
Ri ukʼaʼ kaqköj ri raqän jantapeʼ kotokik
Janajïk, janajïk rubʼanon ri achin taq xinwïl
Ri merya kʼo sibʼiläj ruqʼij
La jun ixöq laʼ kan xe wi kaʼiʼ rubʼojoʼy texel pa rachoch
Täq niqʼaj rukʼuʼx awij ma xkapaʼe ta chik
Jun aqʼa xbʼulul nupan
Pa nutinamit sibʼiläj chun tew niqa
Jun winäq moy kʼayew nukʼowsaj ri rukʼaslen
Ri wuj niripirot ruma ri kaqʼiqʼ
Ja ta wan la riʼ ri xinwajoʼ yin
La xik xatzʼäl riʼ chi kaj
Ri achiʼaʼ pa waqxaqlajuj kijunaʼ nkibʼän kejqomal
Ri nukamxaʼ xchajir qa
Achäl (achiʼel) ri kej nubʼaʼ rukoloʼ
Jun wachkʼuljay yalan nukʼawomaj taq nenwulaʼaj
Ri ruqʼa cheʼ utz nibʼan siʼ chre
Chwaʼq ninyaʼ el jun wuquxaʼn pa chʼichʼ
Taq rubʼanon itzel ri pamaj, ja chi riʼ taq niqʼurür ri ixkolöbʼ (xkoʼl)
Ri chʼaʼoj niqabʼän chwäch ri ulew, chuqa chwäch ri kaj, chi re ri kamik nibʼeqatojoʼ
Ri jun nutraʼs xasipaj chwe iwir chöj wokowik rupan
Kʼiy winäq ri yalan kiqʼoral
Kʼo chik kajiʼ junaʼ tinwetamaj ninbʼän tʼisoʼn, (tzʼisoʼn)
Ri amoloʼ jun chiköp niketzelaj janila (yalan) ri qʼutuʼn
Ri kowlaj taq kej yalan e rakaräq, taq ja ni tiketamaj ta yeʼejqaʼn
Achiʼel rujopixik ixim chi kiwäch ri äkʼ
Man utz ta naqʼabʼaj tzij chi rij jun winäq
Xpax el ruchiʼ ri nubʼojoʼy
Yin yalan woqowik xeʼwey taq nintäj (nintij) yaʼ
Kʼo akʼwalaʼ ri jebʼel nkitzʼubʼ ri kimamon
Ri ma José rikʼin ri ma Xwan xeʼok achaliʼ ruma xkikʼän kiʼ ri kalkʼwal
Jampe (jarupe) ruchamalen ri jay nawajoʼ
Taq xinwanij chi kʼaqobʼäl ri wasarön, xeʼanimäj ri chiköp pa wawän
Ri tzʼum (tzʼun) taq nikʼo ruchaqijik, kan pikʼoʼkʼ nubʼän
E kʼo aqʼomanelaʼ ri yalan
Ri eleqʼomaʼ kuchiʼ la kikʼamon wi pe jun ruchi jay, xkitakabʼaʼ kan ri pa bʼëy
Jubʼaʼ ma konojel ri achiʼaʼ e kʼulan, kʼo kikʼajol
Ri rujey mes jebʼël nikowin richin mesebʼäl
Täq jebʼel äj ri awän, yalan nkitij ri kʼeʼl (T)
Ri noxpin jun xikʼalik chiköp chajchoj ruwa rukʼuʼx
Xtaratoʼ jun tzʼaläm chi re ri wachoch
Kʼa pa juyuʼ yibʼe wi
Jebʼel yewukuwut ruway ri te luʼs
Nimalwachin chik täq xiyakatäj miyër
Alaʼ nibʼix chi re ri achin ri kʼa ma jani riʼj, stape kʼo chik rixjayil
Oxi aqʼaʼ xiwär pa juyuʼ
Ri rutun chʼimaʼ yalan kiʼ chi nitij
Kʼo jutzubʼaj abʼäj molon kan ri pa raqän yaʼ, jun xti alaʼ xuwulaj kan
Yin rubʼanon kan ,yin xajonel
Yalan kikʼ xel chi ruqʼaʼ ri xtän täq xutʼisuj jun bʼaq chupan
Xa ninlabʼij na jubʼaʼ ri nuway chwäch qʼaqʼ
Säq chik, kayakatäj; ncha jun achin chike xtaq rukʼajol nimaqʼaʼ
Ri äkʼ pachäl, roma riʼ majun nowaʼ ta el
Ri meqʼen yaʼ ma naköchʼ ta namuqej pa achiʼ
Ri xanän yechʼopon
Ri qʼabʼarel xuyojij ke laʼ ri ti rijlaj chʼakät
Yin xinchilabʼej kaʼiʼ nuxïla iwir
Kʼo ichaj ri aqʼon
Wakamin e sibʼiläj kamsanelaʼ e kʼo pa cheʼ
Ri chʼikchʼik ruyon taq jut, taq us yerutij
Ri ojer täq winäq yetzeqebʼäx täq nkibʼän jun nimaläj mak
Wi ri achin nubʼän ri utz, kʼo rutojbʼal (rutojbʼalil) chi laʼ chi kaj
Ri wixjayil xubʼojij nupaläj chi qʼaʼ
Ri jay pa täq juyuʼ kajiʼ xataʼ kʼo chire
Kan xqʼolqʼot el ri nutzʼumal, taq xtix ri meqʼën yaʼ chi rij ri nuqʼaʼ
La jun chʼichʼ laʼ xinyotʼij chi jun abʼäj
Tibʼix chi ri choy qʼaqʼ jun tojbʼäl mak richin qʼatzän
Ri kabʼ jebʼël kiʼ
Konojel ri winäq ruyon xan ruxeʼ kacho
Wakami xtaneʼ ri kaqʼiqʼ
Ri winäq nkinimaj ri ajaw, man yeqʼabʼär ta chik
La jun tuputïk achin laʼ ma jun bʼëy ri chöj ta xtichʼoʼn
¿Achike nubʼij pe chawe?
Man loman xtiqʼalajin ri chwaʼq kabʼij
Ri ukuy yalan utz, kowläj cheʼ
Kʼo winäq yalan yeqoröl taq yewär
La jun xtän yopöl ruq chi laʼ, xok nukʼan
Iwir xnakʼeʼ pe jun ruxaq kinäqʼ chwij
Xa bʼa xinsiloj jun chʼakät chʼiʼchʼ jaʼ xqichʼiqoʼ pe
Achʼiʼël ri kʼäj richin ri kaxlanwäy, jebʼël niʼj
Ri tzʼiʼ chöj nuqätz ri tiʼïj
Pa saqʼij ninchʼij ninchʼïk ri wulew richin yekän ruchikopil ri ulew
Xqʼajär ruchiʼ ri achin
Yalan wetzelal chwa nataʼ
Ri kʼaqobʼäl niyaʼ el chupan ri achʼiʼy nisir
Ri nusamajibʼal (ruyon) e chʼichʼ
Ri nusimäj jebʼël rutzaʼn
Jun xtän xupöj rupaläj jun ala’ chi stanya pa b’ëy
Yalan nikos wij täq junqʼij yilukeʼ
Yalan xqʼaxon ri wánima ruma ronojel ri tzij
Sibʼiläj xinatʼxän chaqʼaʼ
La jun chʼiti rijiläj achin yumül xe rëy chi laʼ, yalan ütz runaʼoj kikʼin konojel ri ralkʼwaʼl
Ri mutül oj ruyon e koköj, xax ri rij, yalan (janina) kʼa jebʼël ök titïj
Taq xitzaq xujäl riʼ nukʼalkʼaʼx
Kʼexoj nibʼix chi re ri bʼoʼj taq manaq chik ri runaqʼ
Ri chʼochʼoj bʼey pa taq tiqaqʼij yeʼel (yebʼeʼel) pe
Jun bʼëy kan xkʼujeʼ jun nuwakx yalan nitoqʼon, xintör ri rukʼaʼ chi jun cheʼ roma woyowal
Ninwut chi machät ri ruqʼaʼ cheʼ
Ri chʼolonelaʼ yekichʼol wakx pa taq saʼqʼij
Ri keqʼ xintij iwir choj chʼamchʼoj
Ri litzʼlitzʼ tzʼiltzʼöj rij, nirilibʼej riʼ rikʼin ri chʼitaq (chʼutaq) üs
Kabʼij nichap rubʼanikil jun nimaläy jay
La jun ixöq laʼ saqtitöj titzuʼun, roma yabʼil
Ri pinpïn ruyon taq us yerutïj
Achʼäl (achiʼel) nubʼän jun chiköp, ri majun nukanuj (nukanoj) ta kuchi nuyaʼ raqän, chöj nubʼäch kan jun samaj
Yalan ruchuwil ri rachäq tzʼiʼ
Ke ta laʼ ri xinwajoʼ
Jebʼël kiʼ ninnaʼ ri qʼutuʼn
Ri teʼej xuqolij kan rukʼaxlon ri ti ral richin nratinisaj
Akuchiʼ xkäm wi ri kej chi riʼ xkʼareʼ kan ri rukʼalkʼaʼx
Ri chi xkin ja ri nkokusaj ri ixoqiʼ chi kixkin
Ri qachʼabʼäl ma junan ta rikʼin ri kichin ri xexaʼ
Ri chʼimaʼ choj e yochoyäq chik man utz chik yetij
Cheʼ ri pa ruqʼa bʼey jataʼq ok winäq yeʼikʼo
Taq xintarij ri jun paxinäq qʼeʼl, kaʼiʼ xel wi qa
Ri alaxibʼäl nikʼo pa juwinäq woʼoʼ qʼij chi re ri rukʼisbʼäl ikʼ chi re ri junaʼ
Chupan ri nimabʼey kʼo sibʼiläj mixkʼoʼl abʼäj
Ojer chik chʼemel kan rusamaj ri achin
Rikʼin ri pas nkiximbʼej kuq ri ixoqiʼ
Xkitzebʼ chi machät ri qʼoqʼ
Pa jun nuqʼaysabʼal xinwelesaj lajuj koxtar nuqʼayïs
Xjachajoʼ ri waqän pa chʼabʼäq taq xijilijoʼ
Kʼo ixoqiʼ ri choj nkiruj kitzyaq
Achiʼel rukubʼexïk el jukubʼaj tziyäq
Ri puʼch äkʼ yalan nim kijolom natzʼët chi ke
Achʼäl (achiʼel) rubʼakʼik jun akʼwal chi xikʼaʼy, chi koloʼ
Yalan yakos täq yaropin
Wakami e kʼo chïk winäq yeʼbʼeʼapon chi rij la ikʼ
Achiʼel kikamsaxik, ri aq, nijubʼ kiwiʼ (kijolon) chi ikäj
Ri aj ruchi taq yaʼ yalan nikitïk ri xnakät
Ri bʼal cheʼ yalan chʼuchʼuj richin naqʼöch
Ri qʼayïs qʼenüm yalan nitzʼis (nitʼis) ri pan alaxibʼäl richin weqoj
Ri kaqasanayiʼ man ütz ta chi re tzʼaq
Täq jun ninum nibʼurur rupan
Ri läq täq nichʼäj, jebʼel chʼajchʼoj nubʼän
Ri kej chakalik chiköp
Xa kʼa re kan, xintzʼaqatisaj ri kʼatzinel pa wachoch
Kʼo bʼey taq yalan ütz ri tiʼij natij, kan naxïl chi eyaj
Ninwajoʼ ninwetamaj yitzʼibʼan pa nuchʼabʼäl
Xa rikʼin yakäl kan ri nucheʼ chuwiʼ ri jun kutaʼn jebʼel chaqiʼj
Xinkʼutubʼaj ri koloʼ
Yin xibʼe pa tinamit, xinsirej el jun rnaʼj pa nuqʼaʼ
Ri achiʼaʼ ri kʼo kejqalen yalan ütz kinaʼoj
Konojel ri winäq chaqʼaʼ nkiqʼuʼj kiqʼuʼ täq yewär
Re qʼayïs chiköp yalan ütz nunaʼ nuchüp ri qʼaqʼ
Ta laʼ, xtzaq ruma nibʼyaj chaqʼaʼ
Yin janila qʼutül nukʼuʼx
Jun achin xupunij wij chiʼ jun cheʼ kan xbʼe ri wuxlaʼ
Kʼo jun wachʼalal, taq nrajoʼ yalan yarupixabʼaj
Ri tzʼiʼ Taq, nawoyoj chaʼnin (chanin) nipe
Ri tzʼiʼ jantapeʼ nibʼan rujutzʼuʼy
Ri bʼajbʼäl nikʼatzin chi nabʼajij ri lawx pa cheʼ
Ri tzayatzik saqchäj xinkʼän pe, chanin xqʼäy
Ri nabʼey achin manaq rutzyaq
Ri nuchʼititeʼ jantapeʼ yesikïr ri raqän
Taq xitzolin pe pa juyuʼ iwir, xinnakʼej pe bʼa nusiʼ
Chre rija xinyaʼ wi
Ri ruxaq ri muʼs cheʼ jubʼaʼ ma achiʼel ruxaq ri lamaʼ
K’o winäq taq nqa ri nab’ëy jöb’ yeponin chi ruk’awomaxik
Kan tubʼananej qa ri akʼwal xbʼeyaloj
Ronojel jwews ninbʼör kotzʼiʼj
Konojel ri achiʼaʼ kʼo kisumachiʼ
Ronojel ri samajbʼäl, ri tzyäq taq niloqʼ ruyon e chʼajchʼöj
Ninjewuj ri namaʼ kaxlanwäy
Täq xijoteʼ pa ruwiʼ ri jay, yalan xyikʼikʼ wij
Ri aq yalan nikukʼiyabʼej ri apeʼn
Achiʼel nikibʼän ri chʼaqa akʼwalaʼ taq kʼo yetaq wi el, chöj yekikayej chike na pa taq bʼey
Ninjäl ri numachät chi ruwäch jun ikäj (ikej)
Re junaʼ reʼ chike la xtubʼän ma la xtixenüj la bʼa ri is (saqwach)
Jun akʼwal xa tal yerutïj räx taq traʼs
Ri winäq ojer ruyon rikʼin ikäqʼ xekʼaqon wi
Ri qʼatzän numamaʼ yalan jebʼel runaʼoj
Janíla niqʼaxon ri paʼk pa wuxtuxil
Ri saqkabʼ taq ruʼanun (rubʼanon) kan, nukusäx wi chwäch jun sokotajik
Achiʼel ri qʼolibʼäl tzakon
Jun achin nirajo nutzʼubʼaj ruchiʼ jun xtän, ri xtän majun nirajoʼ ta
Ri ponib’äl nk’atzin richin niya’ rachäq q’aq’ chrupan, k’o ri ch’ich’, k’o k’a ri q’ana’ulew okunäq chi re
Kʼo bʼey kʼa kʼo jujun xtaq tzʼoʼ, nikʼujeʼ el chupan ri xojbʼäl tzʼoʼ
Ronojel ri qʼoqʼ xensanabʼaʼ kan pa koxtar
Kan xe wi ri jun wakx joran chuwa rachoch ri a Luch
Konojel kawäj ri achiʼaʼ, yekiyuqubʼaʼ richin man nikibʼän chʼaʼoj
Ri jun wachkʼuljay xiruqʼaxaj rikʼin kaʼiʼ oxiʼ numaqʼuqʼ
Ruyon chuqʼaʼ ri tzikabʼ nitzeqebʼäx wi ri a xutix
Pa wulew kʼo jun xti (ti) yaʼ naläx kan tzinitzöj
Ri róra jun qʼayïs yalan ruxlaʼ, ri winäq nikikusaj richin rowinäq ruwa winäq) chke ri akʼwalaʼ
Ri saqtubʼin nkitij ri winäq pa täq loqʼol qʼij
¿Chike xubʼïj täq xchʼon?
La jun wolowïk achin laʼ, kan ke wi laʼ nubʼän taq nipe royowal
Ri kʼujay nikʼatzin richin niyakbʼäx ri jäl
La ixöq laʼ yalan royowal
Noji nojin tzij nojiy tzij
Sibʼiläj nikʼetekʼot ri kiteʼ äkʼ, kʼa ri yeʼaläx täq ral
Yalan xitʼil chi joʼq re jun nuyaʼl
Ri alabʼon, ronojel ri loqʼoläj qʼij yeʼetzʼan bʼaq
Ri achin xuchʼayij riʼ pan ulew taq nuqasa joj
Chike na ruma xanimäj el
Taq niqʼaxon kiwiʼ (kijolon) ri winäq taq ruʼanun (rubʼanun) kan, nikichayij ri kiwiʼ
Yin majun wey ta nqʼaxon
Jun winäq yalan kʼïy qʼij niyawäj, niyukʼuyuʼ wa ruqül
Täq nkil tzʼobʼ ri äkʼ yekän
Iwir xinpaqkʼij waqän chwäch abʼäj
Ri täq neʼy ruyon pa warabʼäl kʼan yewär wi
Ri jäl bʼichil ma kʼayew ta chi nabʼiq
Kʼa bʼa nel el jun wulaʼ xorusipaj kan bʼa nuqʼor
Ri waq kan chawön ri ruwiʼ rutzʼun
Ri tukubʼäl ruyon bʼa ri roqxiwan nokusäx chi re, re cheʼ reʼ näq rukʼayil ta
Kʼo winäq ri yejaqʼäqʼ chi tzeʼen
Jerël (jerel) ri nukamxaʼ
Ma jantala xikʼo ri jun junaʼ
Jun jay nikʼat qʼaqʼ chupan, nitukuk ri sibʼ ndel (nel)
Achʼäl acheʼl rey ri qupbʼäl cheʼ
Ri jun ti rijlaj achin niwayjan
Ri qawinaq ruyon chäj nikokisaj ojer
Taq xirukʼetetej ri nchaqʼ, xinchʼäy (xinchʼey)
Wakami kʼo woʼo kʼan nuchenoj
Pa saqʼij niqʼalajin ri moyew chwa täq juyuʼ
Niqʼajan chik ruchʼichʼal ri kaminäq
Ri kanunelaʼ taq tzʼiʼ chqibʼaʼ nkiräm rubʼey jun umül pa juyuʼ
Ronojel pa waqän xsolotan ruma riʼ kʼatän
Ri chʼabʼäq tzʼebʼäl chwa jay, näq xquruʼön (xkojrubʼän) ta jun qʼij
Iwir xinrubʼej ri nukarson pa yaʼ
Ri ejqaʼn yalan yaruqʼitajsaj
Rikʼin ri qaseqobʼal nqanaʼ ruxlaʼ xa bʼa chike (wachinäq)
Chi kij täq jay natzʼon kan ruwachbʼäl jun achin
Ri taq taniʼ jataqäl yekiwujij el ri kiqʼeʼl pa taq bʼey
Täq ninwil saqapwäq merya (mero) nintzinij
Ajkʼas nibʼix chi re ri winäq jantapeʼ nubʼän kʼas
Ja ri riʼ
Ronojel ri cheʼ xchoy, xepe kijotay
Ri quʼuj nibʼan akuchiʼ nitik wi ri kaxlan ixim (trigo)
Chʼanin xchʼubʼ el ronojel ri saqbʼäch
Ri jun akʼwal chöj xutzoyobʼaʼ kan ri jun ejqaʼn páxa pa bʼey
Ri kotzʼiʼj yalan kijubʼulil
Yin kʼo jun alaj nutzʼiʼ chi wachoch
Yin in utziläj kamsäy aq
La Xwaʼ el ri akʼwal?
Ri aj Pan Qʼän yalan ütz kinaʼoj
Kʼo qʼoqʼ ri nakabʼij na richin natij
Täq jun nukʼojkʼaʼ ruchiʼ jun jay, ri rajaw nujäq chaʼnin
Ri aq nubʼolqotilaʼ riʼ pa chʼabʼäq
Ri orobʼ nrelesaj ri xuʼy
Jun achin ruxotobʼan rupawiʼ pa rujolom
Chʼixil bʼa qʼutuʼn (tiʼij) pa rachäq qʼaqʼ
Chwaʼq ninbʼalij ronojel ri is pa chakäch
Ri qun nibʼan sibʼiläj pa kiqʼij anmaʼiʼ
Ri täq akʼwalaʼ yalan kixqʼeʼil, ma yeʼel ta chwa jay chaqʼaʼ
E kʼo winäq täq yetzeʼen, niqʼalajin jebʼel ri kiyobʼ
Kʼa chwaʼq niyaʼ pe rutzʼaqat ri numéra chaʼ
E kʼo winäq yalan yekitzʼelewachij ri akʼwalaʼ
Kʼo winaqiʼ rukʼulun chike yexebʼexöt
Taq xyaʼ kan ri ulew chwe, tikil oxiʼ wiʼ traʼs chwäch
Achʼäl nubʼän jun qʼabʼarel, chöj niwolowöt, xa majun choqʼoma ta
Ri qawinäq kan nikokusaj wi ri pachʼbʼäl wiʼaj
Janíla niqʼaxon ri nuqül roma ri ojöbʼ
Ri nukʼajol jukumaj xbʼe pa juyuʼ
Yin taq yikotzʼeʼ jantapeʼ yikʼaweʼ
Yin chi xinyaʼ qa ri xot pa qʼaqʼ xinchʼemuj el ruchiʼ
Yalan xbʼatzʼir ruwäch ri nukʼan
Kʼo jun yiniyïk nukʼajol yalan kʼa runaj nitaneʼ qa chi oqʼej
Ri ulew manaq ruwujil man kʼo ta jebʼel rajil
Iwir majun ninnabʼej ta, kʼa taq xinnaʼ xirukʼapij yan jun tzʼiʼ
Ri tzikabʼ ruyon chuchiʼ täq raqän yaʼ nikʼujeʼ wi
Yin wanin xibʼe pa täq qʼayis chukanoxik jun chikop
Chi nel awaran tachikaj yaʼ chi apaläj
Konojel ri achiʼaʼ kʼo kikarson
E kʼo neʼy ri yalan e chʼereʼy
Ma qetaman ta chike xtiqakʼ ulwachij ri chwaʼq kabʼij
Yin xineqalen ronojel ri chʼaʼoj
Kʼo winäq ronojel ri chke nikinojij (ruyon) jaʼ yeʼël chi kiwäch
Janíla xewawöt ri tzʼeʼ chaqʼaʼ wakamin
Jantape kʼaʼ na naroqowsaj ri läq chi ütz
Xinyötʼ ruxaq ri chʼichʼ
Ma Pla’s pojpöj xub’än rujolon ruma tapäl
Ri nuchaqʼ yalan kow
Tabʼanaʼ utzil chuwe ale nachikʼej el jun kʼix pa nuqʼaʼ
Täq niqʼajan (ninwujun) ri tukr kʼo re nilabʼajin
Ri qatiʼt qamamaʼ xekʼaseʼ kʼïy junaʼ
Taq nachʼäy ri ixim, tzʼan (yalan) rusolotal nbʼapon kan
Jun ixöq ruyon bʼenäq, xinkʼül chaqʼaʼ
Man ütz ta yechʼay chi cheʼ ri akʼwala
Xa kʼa re kan, xinbʼän ruwachbʼäl jun juyuʼ
Rikʼin ri qupibʼäl (taxerix) jebʼel naqupij tzyäq
Kʼo woʼoʼ cholaj wis, (saqwach)
Ri rukinaqʼ chʼoy man kʼïy winäq yetikon
Ri jenjen yetiʼon achiʼel ri xanän
Jun chʼiti puxpïk achin yiruchop (yiruchäp) kan pa bʼëy
Ri saqbʼäch nupoʼ nupon pe riʼ roma rutewul ri (kaqʼiqʼ) chi kaj
Taq jun chäj kʼo ruqʼolil kʼayew nachʼär
Achiʼel jun akʼwal taq jwiʼ nachʼäy, nbʼejipïr näq chïk nunaʼ ta ri chʼaykïl
Taq jun äkʼ jebʼël niwaʼ, kan xibʼixik ri chʼiti ruwa rukʼuʼx
Chwaʼq jun qʼij ninjitzʼ koʼk
Ri e ritzibʼal ri ma José kan kʼayew chi ntel (nel)
Chi ruwäch ri pop yexukeʼ wi ri ixoqiʼ
Ri mama juyuʼ choj rokorïk rij
Ri ruwäch täq qʼojoʼn yalan e tumul
Ri tzan taq jay ulew yalan yeʼawanüj
Kʼo jun ti wäkʼ choj ti (xti) chukʼuchik
Taq nok jun kʼix pa ruxtuxil jun winäq, chöj nupïkʼ ri bʼinen
Ri xtän kan käq rubʼanun xerëy ruma ri kʼatän
Taq xchapon chwe ri a Chepe xinchuyej chuqül, ke ri man xchapon (xchʼolin) ta chik
Ri siʼ nukʼul, yalan jebʼël niqʼalajin
Ri juqʼataj winäq riʼ yalan (tzʼan) itzel kinaʼoj
Ri qʼolin läq ja riʼ ri aqʼoman pe rij ri läq
Nabʼëy niyaʼöx na xalma chi rij ri kej kʼa ri nibʼe ri rejqaʼn
Xinjichʼaj raqän ri xti alaʼ, roma yalan nibʼyaj
Ri tulül jun munibʼäl xa xe pa meqʼmöj taq ulew nel wi, jebʼël kiʼ titij
Ri kʼulanïk täq winäq yalan nikibʼän ri qasan yaʼ
La jun xtikʼwal, tobʼöl pa rutzyaq chi laʼ, yalan ütz runaʼoj
Achʼiʼël rulebʼexik chʼlabʼäq pan aqʼaʼ wi manäq, chupan jun kʼojlibʼäl
Taq nibʼan ri xan jebʼel nipuqʼ ri chʼabʼäq richin ütz nel
Chwaʼq nintikirsaj ri nuchenoj
Taq kʼo yalan tew yalan nikaqʼlin pan achiʼ
Ri xiʼl yebʼixan chaqʼaʼ
Pa kixkaʼ ri aq yalan textïk
Nawajoʼ yabʼe chwij pa juyuʼ wakamin, kʼo ninyaʼ chawe chwaʼq
Xa bʼa xinkajij el nuqʼeʼl chʼichʼ kan xyotʼoyoʼ
Ri lawx nayaʼ pa qʼaqʼ, chanin niqʼaqʼär
Iwir bʼejäl nikʼaj yaʼl jäl pa bʼey, wakamïn man jun chik kʼo ta
Ri bʼála jun chiköp kʼuxunel, säq rikʼin qʼän rij
Ri tzyäq täq niqa qʼol chirij kʼoyokʼïk nubʼän
Ja cha rija nibʼe pa nukʼexel
Ri üs yalan yetiʼon
Pan anin xrikik xyakatäj ri kej täq xqʼajan ri aj
Konojel ri nuchʼutiʼal e utz wikʼin
Konojel ri cheʼri tikoʼn xa ja ri kikʼamal e kʼasbʼayon
Xentzolojisaj el ri winäq ri xe uqa wikʼin chwa jay
Taq xinranej el ri jun koxtar qʼayïs, janíla xtzʼuykuʼt
Konojel ri ma e nimanel ta tzij, e ajxibʼalbʼay chik
Konojel ri e ajkʼayij kʼo kimerya
Jun abʼäj yalan al
Xinjamij ri kinäqʼ chupan chïk jun koxtar
Taq xibʼe rikʼin ri kʼulbʼïk jun qʼij xinqʼolij wuj
Ri chawän taq xaʼr nikʼatzin richin niroqowisäx meqʼen yaʼ chupan, ja kʼa ri koköj nukusäx richin nitijbʼëx kape
Ronojel aqʼaʼ, ri winäq yeʼuxlan
Taq rubʼanun kan, ninkʼojoj taq nukʼojobʼal, chöj ninyüch ri nutzyaq
Kan tza wa titzuʼun ri akamxaʼ
Kʼätz, kʼätz, kʼätz
Kʼo achiʼaʼ majun rusumal ta kiwiʼ
Ri kej ruyon ejqaʼn nukʼwaj
Kʼo winäq kan kubʼül kipwäq
Ri ixin ja ri ribʼan pe qaway chire
Yejalon kiʼ
Kʼo jun bʼey taq xiqʼabʼär majun chik yitikir ta yibʼyin, chöj yitzʼuyutzʼüt pan ulew
Kʼa kʼïy na nujosoj pa juyuʼ
Ri nakʼayij kaxlan mixkuʼ jebʼël nuyaʼ amerya (pwäq)
Ronojel ri ichaj xmayïr ruma ri saqʼij
Xinjupulbʼej ri jun chakäch läq
Ronojel qʼij ninpunej chi pon ri tyox
Wakamin jataqil niyikiyoʼ ri rwachʼulew
Ri ruwäch re tür taq kʼa räx, chöj säq titzuʼun, ja kʼa taq nchaqiʼj, noqaʼ el jun poqolaj kʼaqoʼj chupan
Rupas juyuʼ
Ruma ri jobʼ xinbʼutzej el nuqʼuʼ pa qʼequʼn
Ri kʼan yalan kʼatzinel
Ri ojobʼ, chike konojel ri winäq nuya wi
Taq kʼo janíla tew kʼo bʼey niqʼipïp pe ruwa akʼuʼx
Ri taxerx nkʼatzin chi naqupij tziyäq rikʼin
Ri iwir xinlöqʼ jukʼulaj nuxajabʼ
Richeʼjik rij jebʼël xilan
Taq kʼo jun nawoyobʼej, yalan nikʼo akʼuʼx
Taq xel e rixjayil ri alaʼ chöj xubʼutzej el rutziyaq
Yalan ütz ninnaʼ nintäj wotzʼotzʼ
Ri subʼan niyaʼ pa ruxaq awän
Ri bʼoqʼ pa bʼojoʼy nichaqʼarisäx wi
Ri ixoqiʼ yalan nikokusaj ri chakäch
Yin oxmul yiwaʼ jun qʼij
Ronojel qʼij sibʼiläj samaj ninwelesaj, ruma riʼ wakami yin kosnäq
Ri kaqakinäqʼ chuqaʼ rij awän
Rukʼulel riʼ
Xjutzʼeʼ ri nuway pa xot
Ri ajlabʼal ma nuxbʼij ta ri nubʼän oyowal
Ri nukej xtzaq pa jun kʼotoj
Re jun aws reʼ kan tzʼajtzʼïk
Ri tukr jun ajxikʼ chiköp ajchaqʼaʼ
La alaʼ xuyaʼ jukʼap nusaqʼul
Täq jun nulöqʼ jun wuj nipïs pe jebʼël
Ri rujulaj ikʼ kan rikʼil wi rikaqʼiqʼ
Ri tz’aläm taq k’o chwa q’ij nipok’opo’
Ti tz’i’ nkiqär ri äj rik’in ri key
¿Chike rubʼankil nibʼan chi re?
Chi rij kutaʼn cheʼ, kʼo re nel pe jotay
E kʼo winäq ri yalan yeloxo (yeloxox) täq nikitij ik
Xe chik jun wäy nintäj, xnoj yan nupan
Xqoroqoʼ qa ri achin chi waran
Wakamin nikikʼän kisamaj julëy chik tijonelaʼ
Ri a Chewo xel chʼuʼj chukanoxik ri rixjayil
Kʼo ixoqiʼ kan tzʼurutzʼüj nikibʼän chire rujikik ri kiwiʼ
Pa ruwiʼ ri elëqʼ kʼïy winäq yekän
Yalan kʼayew taq jun kʼo jun ruqʼaxomal
Chike na nikʼoror pa ruwi jay chaqʼaʼ
Ri ejqaʼn choj tzoyotzïk man yakos ta nakʼwaʼj naj
Ronojel bʼojoʼy kʼo ruxikin
La jun achin laʼ chiqi chi riʼ ök nisikisöt wi chre la rusamaj
Ri bʼey ninbʼeyej yïn, man jun chʼabʼäq ta chüpan
Ri täq nóya yalan yeʼojowäx (yeʼajowäx) kuma ri alabʼoʼ
Chaqʼaʼ yalan xtarär jun mes pa jay
Achʼiʼël rumukʼik ri wäy wotzʼotzʼirisan
Ri rukʼajol ri nuchʼititataʼ chwaʼq nukʼis waqxaqiʼ rujunaʼ
Ronojel ri nuqʼoʼtz xsipöj ruma ri xichʼay
Kajij yibʼe chi ruloqʼik jubʼaʼ nukʼayij Armíta
La jun werewïk kaxlanwäy laʼ, näq chïk ütz ta nitij
Kʼo jun mamaʼ cheʼ kʼo pa wawän, taq nipe ri kaqʼäqʼ yalan niyanon
Täq yepuxan ri cheʼ, choj kʼixkʼäq yetzuʼun
Taq nibʼikʼe jun ibʼöchʼ pan awaʼ, janila ruqʼaxomal
Ri qʼabʼarelaʼ jantape sibʼiläj yewolol
Taq xitzolin pe pa juyuʼ ri iwir, kʼo janíla (janina) chʼabʼäq pa bʼey, kan nitzʼoqolöj ri waqän chupan
Ri kitzyaq riʼ xajoliʼ ajxojolali nitzʼintzʼot
Xqaqʼij tat, xqaqʼij nan
Yalan jechʼejïk xel ruken ri ixöq
Ri xkoyaʼ ja riʼ ri niyaʼon rukiʼil ri qʼutuʼn (rikil)
Ri kʼalaqän siwan niqʼajan pa taq tiqaqʼij
Taq jun nqʼaxon pa rixtuxil man ütz ta nbʼiyin
Ri akʼwalaʼ yalan nkipajkʼij kaqän chwäch taq abʼäj
Jun aq xutäj (xutij) wawän, taq xpe woyowal, xinpün chi cheʼ ri ij
Chʼeken ja riʼ ri oxiʼ xtaq cheʼ nichapon richin ri ken pa taq rutzaʼn
Poq ja riʼ ri ulew man ütz ta richin nisamajix
Kʼo jun kumätz soröl pa qʼayïs janíla (yalan) xiruxibʼij
Ja ri nataʼ xqʼaxan kan la wuj chwe
Ri rutataʼ ri akʼwal nikiyaʼ watzabʼäl chke ri xeqasan yaʼ pa ruwiʼ
Xe xtanatoʼ pe ri nimaqʼojon ri nimaqʼaʼ, ja ri taq xunaʼ nuwäch jumül
Pa nutinamit yalan jebʼejöj taq xtaniʼ e kʼo
Yalan nkitäj kabʼ séra ri winäq pa loqʼoläj qʼij
Ri wakx yexim rikʼin nimaʼq koloʼ
Ri achiʼaʼ taq rubʼanun kan, ruyon walun ri kikaslon, kʼo kʼa kixérka
Ri bʼiqbʼäl ixin kʼiy ixin nubʼiq jun qʼij
Jun bʼëy (mul) kan xinqupij ri ruwiʼ nuqʼaʼ chi jun jos
Ri akʼwalaʼ taq nubʼän ri jöbʼ, nikipüqʼ ri yaʼ pa bʼey
Täq nitzak ri ixim nisipoj
Rukʼayewal qakʼaslen nrajoʼ rubʼey raqän
Tatikʼej el bʼa re jun chakäch wixin
Xinkoyij chi abʼäj ri jun ojer kumätz
Kʼo jun nutonel chire ri nusamaj xa bʼa jampeʼ ninyokʼij, ja nibʼe chwij
Jebʼël ok chʼaʼäl ri ixöq
Xa xe ri mamaʼiʼ yetzererin, ri kiteʼ äkʼ, manäq
Ri qateʼ qatataʼ yalan xkitïj poqön ojer
Ri tzʼuruquq jukumaj nimaqʼaʼ niqʼajan
Ri pa jöbʼ yalan räx rupam ri wachoʼ
Kʼo ixqiʼ rukʼulun chi ke yetokʼeʼ rikʼin kikʼ ayij
Ojer kan yalan xeʼokusäsx ri putix
Ri ulew xmuqbʼëx qa ri jül pa bʼey, kan niyibʼibʼ taq yatikʼo pa ruwiʼ
Ri qʼäq xe pa kaxlan chʼabʼäl nichʼoʼn wi
Choj tinitïk ri jun cheʼ xo yaʼox kan chwe
Yin täq ninkʼayij kinäqʼ ninchaʼ el ri utz
Junabʼir kan kʼïy siʼ xinräm
Ri eyaʼ qʼän rusiʼj, yalan ütz richin ruqʼaxon pamaj
Täq jeʼel (jebʼël) tzʼubʼutzʼïk rubʼanon jun cheʼ pa yaʼ sibʼiläj ralal
Ri munibʼäl taq niqʼäy, nkʼojeʼ pe rujutil
Ri säq nukamxaʼ xretzetäj yan
Kʼo jun xti (ti) akʼwal, majun chke ta chwäch, sanäl rupan pa bʼey
Ri nabʼëy qʼaj qʼojom jebʼël xixajon
Jebʼel bʼorol chik ruwi wawän
Ri xtän xuwolijaporiʼ kikʼin rute, rutataʼ jubʼaʼ ma xoqotëxel
Jun ixöq laʼ kan nkübʼ pa xabʼon rutzyaq
Ri winäq aj pa täq taqʼaj choj säq yetzuʼun
Kʼo ixoqiʼ jantapeʼ nkejqaj ri kal
Wi xkinanimaj ninlöqʼ ri akamxaʼ
Taq yalan yabʼison jwiʼ yajiqʼijoʼx
Ri läq nikʼatzin chiqe richin kʼo niqatij kʼo niqaqüm chupan
Ojer kan konojel ri ixoqiʼ jebʼel nikichäq kitzʼoʼ
Ri yakamsan xajan
Xubʼän ri wasaron chwäch ri abʼäj
Nibʼïx chi, nichʼoʼn ri tukr chi anaqaj, kʼo nuyaʼ retal
Ri akʼwal xuruchʼubʼaʼ, qa ruqʼor rikʼin yaʼ pa ruwiʼ retzʼaniʼ
Iwir xkän ri ti riʼj achin
Yalan xarakʼakʼ ri wawän xel pe
Täq yalan jobʼ xubʼän, xwuluwuʼ el ri jun tanatik
Taq nubʼän mamaʼ taq jöbʼ, kan tʼajtʼïk nubʼän qa ri chʼikon taq ulew
Täq xinyaʼ jun qʼaʼ pa ruxkin ri eleqʼon, xnakeʼ kan chi riʼ
Tabʼanaʼ utzil, tabʼij chre ri aqʼomanel chi, - kʼa chuwaʼq xkibʼe
Ri séra ja riʼ ri chʼitaq chiköp, nikimol ri kabʼ chre ri kotzʼiʼj
Kʼa wakami niretzetäj pe ri nutzyaq ri torin kan pa yaʼ
Ri tzʼiteʼ ma kow ta täq nachoy
Kan xjakʼeʼ ri waqän ruma ri muruʼ
Ri tzanjay, chiri nbeʼtorix kan qʼayis
Kʼo jun wanaʼ xa xe nkururyax pa jay
Pa kʼaybʼäl nkʼayïx ixim, kinäqʼ
Ri akʼwal xuchʼän ronojel ri qʼutuʼn
Taq xjalajoʼ ri achin xchʼayon
Ri nuchaqʼ yalan ütz runoʼoj (runaʼoj)
Kʼo winäq yalan (tzʼan) ütz nikinaʼ ri atzʼan qʼor (qʼor pa chaj)
Tayujyaʼaj jebʼël re qayaʼ xa kʼo jun xinyaʼ qa rikʼin
Ri akʼwalaʼ yalan nikixutuj ri chike nayaʼ chke
Yin yinuxlan paqʼij
Ri kej man utz ta nibʼyin ruma xa tzalatzik rubʼanon ri rejqaʼn
Yin woʼoʼ junaʼ xisamäj pa yuqʼ
Wi manäq améro (mérya), näq xtiloqʼotäj ta ri chke nawajoʼ
Yalan jasjïk nuqül xitzolin pe pa samaj
Ri wanaʼ kʼo jun rukukuʼ likʼilik ruchiʼ
Ruxil ri patzʼän xuxilij ri nuqʼaʼ pa jächʼ iwir
Ri rutzʼun ri kʼsikʼ utz chi naqun
Ri qʼor pa chaj man kiʼ ta
Nusolbʼal bʼatzʼ yalan kʼatzinel chike ri ixoqiʼ ri yekemon
Taq ninjupubʼaʼ ri äkʼ pa ruwiʼ ri saqmoloʼ, pan oxiʼ wuqutäq täq qʼij xebʼos yan
Ronojel ri kutaʼn yenkör pa nusamaj
Achʼäl (achiʼel) nubʼän jun winäq taq xkos yan chi tzʼuyulen chöj chik nutzʼüy riʼ
Kʼo winäq ri yalan itzel kinaʼoj
Ri pon taq niporöx, jeb’ël jub’ül ruxla’
Ri ruchiʼ qaxan kʼakäl bʼaʼ, roma ri ütz xel el ri äkʼ
Ri yalan namunij ri mérya, xajan
Ri kite äkʼ xutzöp ri akʼwal, roma ri janíla (janina) ntoqʼ
Yin xinsobʼij jun kukuʼ chi rutzaʼn machät
Tayaʼ kan la machët chukojol la cheʼ
Ri jokʼ äj keʼen okinäq chi re
Janipeʼ rajäl (rajil) jun etabʼäl
Yin xmoyïr jun runaqʼ nuwäch ruma yabʼil
Ri chʼiti wulew chöj bʼa raqʼarik
Jebʼel niraj ri oj chwe
Ri jun yibʼiyik traʼs xasipaj chwe, taq xintij janila rukiʼil
Taq kʼo neleqʼäx awikʼin, kʼo chi nanaʼej (nanabʼej) chke rixbʼanun (xbʼanon)
Taq nijik rupam jun bʼojoʼy, nibʼïx chi näq ütz ta
Ri tzʼiʼ taq nanin noqa el janíla (janína) rukʼaxäj
Qʼalaj taq tzuputzïk ruwa jun akʼwal, royowal kʼa riʼ
Rikʼin jachʼobʼäl nipochʼ wi ri joʼq richin nelesäx el ri jäl
Chwa ronojel re Amaqʼ Iximulew kʼo utziläj taq tikoʼn
Yïn ninpüj pa yaʼti nutzʼiʼ richin jantapeʼ chojchöj rij
Kami xajanibʼäl qʼij, ruma riʼ manäq samaj xinbʼän
Kʼo jun wasaron xpusïr ruwäch
Taq xintzʼebʼuj ök ri tzʼaq chwa xan, xok bʼa pa runaqʼ nuwa
La jun tojtïk achin laʼ xa xe ta rijaʼ nchʼoʼn nirajoʼ
Ri nchaqʼ xusipaj jun chʼiti yumuyïk traʼs chwe majun chik kiʼ ta
Ri këq rij, niʼx yalan nikʼaqät täq nok (ntok) chawij
Ri pa nimaqʼij xinyatzʼej jun nukaslon (nuwex)
Täq jebʼël bʼichil ri jäl, chaʼnin ninbʼich jun chakäch ixin
Ri wux nikʼatzin richin nubʼän rey ri machät
Taq xanimäj ri nukej manjun xitikïr ta xinjëkʼ
Ri äj, choj mutzʼ, man kiʼ ta
Ri xajabʼ kʼatzinel richin ri awaqän
Ri chʼoy sibʼiläj chi chʼaʼoj nikibʼän
Ri achin xuxokej el rasaron täq xbʼe tiqaqʼij
Ri pa tijobʼäl kʼiy ruwäch yeʼawetamalaʼ
Chwa ri tzʼunuj nikʼujeʼ piskʼokʼ
Ke ri cha xubʼij chike rijeʼ
Ma ni nabʼän laʼ, xa ma ütz ta
Ri jun akʼwal sibʼil pe rumuxuʼx
Ri itzel taq akʼwalaʼ, yekixkʼobʼej ri taq mamaʼaj
Kʼo jun achin xakaxik rachäq nibʼyin
Ri kʼïm (kʼim), qʼutuqʼik chik ma ütz ta chik nokisäx
Yin jantäq re yibʼe pa karunïk
Yïn ronojel ikʼ ninsokaj nuwiʼ
Jun winäq nrïl jun yabʼil chanin nukajmaj
Ronojel qʼij nintzʼët jun achin raqʼäl xe xan
Taq niqa ri nabʼëy taq jöbʼ, ja ri taq yetoqa el ri oköx
Ri cheʼ, ri tikoʼn, ri qʼayis, riwinäq majun yekʼiy ta, nibʼix chʼimaʼy chi ke
Kan wachawïk ri abʼäj kuchi xitzaq wi
Chanin xibʼe pa juyuʼ iwir
Ri kaqaronjs yalan ütz ntzʼetetëj chi kiwäch ri xtaniʼ
Chi wachoch kʼo karnaʼl
Ri ixjaylonel nubʼän ruway ri rachjil, chuqaʼ nutoʼ
Ri rij aws, tzuyül chuchi jay ronojel qʼij, nikikiraj qa ri äkʼ
Pa jumej chïk apo xtiqabʼän rubʼeyal
Kʼo re yekʼän ri winäq yetiʼ ruma ri rumuxuʼx kʼantiʼ
Yalan jebʼël xintzʼët ri ixoq jantape nutïx ruyaʼ rutikoʼn
Taq xirutijoj ri nataʼ chire nusamaj, chanin xinwetamaj
Ri ya Juana ruyon nichʼon chwäch
Ri jun tzʼeʼ (tzʼiʼ) nitzeqetzöt pa bʼey, xa chʼaykil okinäq chire
Ri ma Pedro chöj rukikʼen el ri rupop
Täq xinmüq ri jül pa bʼëy, xintïn ütz chipexun, jebʼël kow xel
Ri usmakʼäq jun chʼiti chiköp yalan chʼiti koʼol ök, xe ri kikʼ nirajoʼ
Taq xtokʼotoʼ qa ri jun xtän pa kʼaybʼäl, janíla xkʼïx
Kʼayew rukʼwaxik ri loqʼoläj patan samaj
Achiʼël rurajixik jun bʼolobʼïk man jun ruqʼaʼ ta, xa chi juraj ikäj (ikej) nichʼaratäj
Ri wawän yïn ochʼ chïk, ri juläy ma jani
Iwïr xinbʼätzʼ kan nuwakx chi rij jun cheʼ
Ri axutíy pa täq loqʼöl qʼij niqʼajan
Re mortom ronojel ri rij xar, nirilibʼej riʼ kikʼin ri chʼutaq üs
Ronojel cheʼ niwatzʼätzʼ täq niqa
Ri myer xirukätz jun tzʼiʼ chi eyaj
Ri rij ri rnaʼj qʼän nitzuʼun (rubʼonil)
Yalan latzʼ rubʼanon ri jumutzaj tziyäq kʼo pa jay
Ri runaqʼ bʼoʼj nikʼayïx, yalan jebʼel rajil
Ri mosoʼïʼ jantapeʼ kusül ri pa kisut
Ri xibʼalbʼay man jun tzʼeteyon
Ri chʼiʼp kan yalan chʼereʼy
Pa taq jächʼ ninweraj jäl
Täq yawaʼ ri wixjayil chuqa yin nilin nukʼuʼx
Ri nuyijtataʼ majun yirajoʼ ta, xa rikʼin man kan ta nataʼ
Ri nutataʼ rikʼin qʼunqʼuʼt nuqasaj ri tulul
Chupan ri loqʼoläj taq qʼij kʼatzi nel chi nachajij
Yalan yisewo ruma xinchop anin
Aqʼomaxïk nibʼan chi re jun winäq taq yawaʼ
Jantape ruyon bʼoqʼ nintïj
Taq nikän ateʼ, ri atataʼ nikʼuleʼ chik rikʼin jun ixöq, re ixöq reʼnabʼij ayijteʼ chire
Jun chʼichʼ kʼa kʼakʼaʼ, xtiqa yaʼ chi ruwäch, nipusïr
Xa xe rijaʼ kʼo iwir
Ri qʼeqaʼ winäq man jun bʼëy yesamäj ta rikʼin asaron
Naq chïk wäy ta
Ronojel ruwa nukʼuʼx niqʼaxo ruma ri ojobʼ
Jebʼël e nimaʼq ri saqʼul xasipaj chwe
Ri akʼwal xuwarabʼej qa ri nukamxaʼ
Ri ruqʼanal saqmoloʼ yalan jebʼel chi natij
Ri nutzyaq bʼutzül chi racho ri wixjayil
Chke nrajoʼ la jun nakanïk achin laʼ?
Ri yaʼ xchʼabʼlin chwij
Yin xinqʼötz jun pa nuqʼaʼ
Ri wonon qʼeq rikʼin qʼän ri rij, yalan poqon nichʼopon
Kʼo cheʼ yalan pim ri kij
Taq naraxuj chike na jun, nipe (qʼaxon) apan
Ri chaqʼaʼ xinwakʼaxaj niroqöq ri wäkʼ, kʼo laʼaq xibʼin
Ri waqän xa chöj xujös jun xikʼaʼy, xubʼän pe chʼaʼk
Ma ni kan najäq ruchi la jun yaʼl jäl, chöj nayüch el, richin xa loman ralal nel
Kʼo winäq ri yetukʼutüt yebʼiyin, kan kalaxik wi
Ri watiʼt numamaʼ kʼo kiwachbʼäl toq e kʼulan
Ri achij metebʼaʼ nikʼuje chuchiʼ täq raqän yaʼ
Taq majun ninchaqirisaj ta pe ri nuchʼajoʼn chöj nintzʼebʼej pe
Ri qichaj kan xitʼixïk rubʼanun pa bʼojoʼy
Kʼo juwiʼ raqän nusaqpor jäl richin wijaʼtz
Xixhʼoleʼ kan roma ri yabʼil
Ri akʼwalaʼ jebʼël nkinaʼ nkitol rij ri cheʼ
Ja reʼ re cheʼ nakʼwaj el taq xkabʼe
Kʼo winäq yalan nixirixöt pa kitzaʼn täq yewär
Ri kʼin jay kʼiy kuchuʼ nukʼwaj
Pa rukʼisibʼäl täq qʼij chre ri junaʼ nibʼan chapoj achiʼaʼ richin ejqomal
Ri äkʼ nabʼoqʼotij ruqul chi nikän
Täq nikʼat ri ik yalan rukʼokʼol
Xinqʼolij jun paxnäqʼ tzʼaläm rikʼin qʼol
¿Janipe nayaʼ wi la atzʼiʼ?
Taq yatikʼo pa poqolaj, nkʼoje kan retal ri awaqän
Ri manqʼuqʼ räx rij, käq (keq) ruwa rukʼuʼx
Ri juliʼaj ulew sibʼiläj tikoʼn xbʼan chuwäch (chi ruwäch)
Kichil kichil rupan ri jay taq xinapon
Yin jampe na chi aj ninbʼojij pa nuqʼij
Ri ixoq xralaj jun ti (xti) alaʼ
Ri a Xwan akʼanimaʼq chïk
Ri kaqʼïqʼ ma nqatzʼët ta, xa xe nqanaʼ
Ri nutikoʼn wakamin yalan ütz rukʼiyik
Ri nujinan xbʼe pa jun rubʼey richin kaʼiʼ qʼij
Ri ul taq nibʼetzaq pe, roma bʼök ruxeʼ
Jubʼaʼ chik kʼa nqil jubʼaʼ chik kʼa manäq
Chke nirajoʼ la seqʼesik runaqʼ ruwa ixöq laʼ, nichapon chwe
Taq ye ponin ri texelaʼ, kan na nkisibʼij ronojel rupam ri rachoch Ajaw
Sibʼiläj niyojoj ri täq abʼäj chupan ri cajón
Ri choj relik chʼichʼ ma kan ta kow
Takʼwaj apo ke laʼ
Ri lej wäy yalan jebʼël ok, chuqa choj a seton
Aqʼomaxel ri sipojik chwäch ri kʼuluʼ
Kʼo winäq ma yetikir ta yesamäj choj e tuqul
Chukʼül oxiʼ numanqʼuqʼ pa nubʼora
Tapochʼoʼ bʼa qakinaqʼ richin niqatäj (niqatij) ri tqaqʼij
Ri nteʼ xujäch kan jun ti kʼolaj keʼen richin ruqʼoral ri qapulʼil
Ri limonx ruwachinel yabʼil niraqʼomaj
Ri jun ixöq xutzäq ri rulaw kʼo chi xujöqʼ ri ruchi ruxan
Jun bʼëy chik tʼesël pa bʼey ri ti akʼwal, xu manjun ti ruq ta
Achʼäl achiʼel rukʼaʼ ri achij masat, kan wakʼawïk
E kʼo ajsamaj ri kan nim kiqʼij
Ri kixkʼeq kojwläj taq kej jebʼël mokʼomäq
Ri qʼeqruch yalan kow taq nichaqiʼj
Chʼanin xok kan ri äkʼ täq xyaʼ rutzʼetbʼal
Ri tunay jun cheʼ yalan kʼo ri chuchiʼ täq bʼey
Ri ixoqiʼ täq nkibʼän qʼor nkilatzʼuj
Ri ti ma Chepe choj chik yochoʼch rupaläj
Akuchi’ potz’opöj wi ri ulew manäq ütz ta tiko’n nel
Ri e nusamajbʼal richin choyoj cheʼ jebʼël key
Chwaʼq ninkʼül jun wachʼalal yinoruqʼejelaʼ
Yin xinlochʼ rij ruqʼaʼ jun alaʼ
Ri wixjayil kan xe wi jun bʼojoʼy xutexej pe ri pa kʼaybʼäl
Jun xtän majun laq (leq) ütz ta nutz’ët ri jun ala’, kan nupötz’ kan nik’aj ruwäch chi aqe’n
Yin täq yinawey jebʼël yencholojij ri täq ixin
Jun bʼey yalan chʼitaq abʼäj chupan, chqibʼaʼ yaqiriqoʼ chuwäch, roma yalan qiran
Yalan jebʼël ninnaʼ ninqororej ri qʼor
E kʼo winäq yalan kopokʼïk yechʼoʼn
Yin kʼo jun awas pa nuximbʼal
Ri numamaʼ yalan ütz nunaʼ numükʼ wotzʼotzʼ
Achiʼel (achʼäl) nibʼan chi re jun kaminäq, nikuch chi jun loʼx tziyäq
Ri jun chiköp telëy achäq yalan tzʼil
Ri wix, yalan yekitäj ri qʼeqaʼ armíta
Jun alaʼ, yalan nibʼyaj pa bʼëy (bʼey)
Xintzʼët jun ixöq lochʼöl chi qʼabʼarïk
Kʼo winäq yalan nkipoqonaj nikiyaʼ kitzaqoʼn
Jebʼel nijubʼübʼ ruxlaʼ ri ronqs
¿Achoq richin re wuj reʼ?
Ri ojer kan, jun xtän nukowej el raqeʼn pa kʼaybʼäl
Ri walkʼwaʼl yin ja riʼ ri ruxkin iy ri watiʼt
Ri tzyäq kʼo tzʼil chi rij, nintotaj
Riʼ wichaj yalan xyitzʼiyoʼ qa ri pa bʼojoʼy
La ixöq laʼ xirukʼixbʼisaj pa (bʼëy) chukʼutuxik nukʼas
Ri akʼwalaʼ yalan chaʼnin nikitzʼilubʼisaj ri kitzyaq
Ri akʼwal xiril rupam pa bʼey, majun nuxibʼij ta riʼ nibʼe pa juyuʼ
Ri runaqʼ tulül yalan kow
Taq eqal yasamäj, man nbʼiyin ta ri samaj
Yin jebʼel ninnaʼ ninwetzʼabʼej ri jomkïkʼ (bʼola)
La jay laʼ ja la wachoch
Ri winäq e qeleqöj man kan ta yechʼoʼn
Ri e rajaw nimaʼq täq ulew kan kʼo yalan kimérya
Ri mixkuʼ yalan nikʼatzin richin weqoj pa alaxibʼäl
Wi xkiruchʼäy chïk jun bʼëy ri achin, nibʼentzʼapej qa
Ri kʼixacheʼ sibʼiläj täq ruqʼaʼ
Ri ixöq kej chuqaʼ nukʼwaj ejqaʼn
Nibʼïx chi kʼo retal ri akʼaslem pan aqʼaʼ
Ri bʼola yatikir nayibʼ rikʼin aqʼaʼ
Ri iwir xinchobʼij, rukaxlanway ri nteʼ
Täq jun nibʼe pa chʼayoj ixin nukʼwaj ruwiʼt
Yalan rukiy täq yakʼet
Jun alaj tzʼiʼ xiruqätz chi eyaj
Ri pa wulew kʼo kʼïy wiʼ traʼs
La jun xtän yakʼäl rupam chi laʼ, nok na wi wixjayil
Jun achin xuterebʼaʼ rij ri raq, chi jujekʼ machät
Re qʼeychäj reʼ nkʼojeʼ chi rupam qʼaynäq taq kutaʼn
Kamul yan ri jubʼaʼ ma xikän
Ri chʼaqaʼ chik achiʼaʼ yalan xeyawäj
Kuchi yeyuqeʼ wi ri wakx e tikil oxiʼ simäj
Taq yalan yutzʼuyik ruchi jun koxtar, majun kan ta chiqibʼaʼ chike nayaʼ qa chupan
Sibʼiläj chi winäq yepalaqin pa bʼëy ruma ri nimaqʼij
Ri muchʼ jun ichaj yalan koköj ök ri ruxaq, chuqa yalan xax
Ri utiw xorukʼamaʼ el jun wäkʼ chaqʼaʼ
Ri nukej ruyon ninxïm kan richin näq nubʼän ta chʼaʼoj
Re chiköp reʼ yalan nikʼuje chuxe taq abʼäj chuxe taq tzʼalän ri e pokʼöl pan ulew
Kʼo ixoqiʼ yalan ütz nkinaʼ ri kachʼ
Rinchaqʼ iwir xuqüm kʼatän qʼor xkʼat pa rujaʼj
Pakʼaʼch richin pa tuj
Iwir majun xinkʼwaʼj ta nuyaʼ pa juyuʼ, janíla xchaqiʼj nuchiʼ
Yin xisaqirsan (xiseqerisan) pa bʼyajnen (bʼyajen)
Täq yeyakatäj ri ixoqiʼ pa täq nimaqʼaʼ, choj xichʼil ri kiwiʼ
Xa jubʼa ma konojel ri achiʼaʼ kʼo kusmachiʼ (kisumachiʼ)
Ri tzimay nokusäx richin nukʼyabʼäx yaʼ
Ri koʼk nkʼatzin chi yekʼoje ri äkʼ chupan (chupam)
Ri qawän rabʼaräq kixaq
Jubʼaʼ ma konojel ri winäq nkiqun ukʼiyaʼ
Xintatzʼij ri nutzuy chi ruwäch abʼäj, xa matyox manäq xpax ta
Achʼiʼël ri abʼäj pa raqän yaʼ, kan kʼuran
Ri nukamxaʼ, kan warawik ruwäch, chanin xretzetäj
Iwir xoqa jun achin nuloqʼ siʼ
Jun tuktük ronojel qʼij nutöl rij ri jun lamaʼ, kʼo chirij wacho
Ri ixkoyaʼ kʼix nuyaʼ ruwäch, nkitïj ri ajxikʼaʼ chikopiʼ
Ri ixöq majun ütz ta xutün pe ri nuway, roma ri xepukʼutäj
Kʼo winäq yalan yeqʼoran
Kʼo jun cheʼ qʼechäl pa wawän
Ri tzaläm chre ri cheʼ nelesäx wi
Yin xinqasaj jun che’ richin xinb’än nusi’ chi re
Yalan xpuchʼuyïr ri ti alaj wäkʼ
Kʼo winäq yejetzʼon, kan pa kalaxik pe kʼo kʼa ri xa roma qʼajik
Pa taq rox qʼij ninmuʼ nuwiʼ (nujolom)
Ri achʼïy nikʼatzin chi yeʼakamisaj täq tzʼikin
Chwaʼq yibʼe pa moloj qʼös
Jun ixöq xutasbʼaʼ kan ri ruxaq wuj
Iwir xinbʼirij jun mamaʼ raqän achin pan ulew, xoqʼ pe
Xe ök jun rukʼuʼx nujal xinwil ri pa jächʼ
Yin xinchʼiqej el jun akʼwal pa nuqʼaʼ
Kʼo jun tinamït ri kuchiʼ jebʼël nikʼayix toʼon
Taq xintzojij ri bʼutzaj joʼq, xuxibʼij riʼ ri akʼwal
Taq xitzaq xinqʼäj ri nukoxtílix
Ri kʼuluʼ ja ri kʼa pa junanin nanaʼ nisurin ri awiʼ (Ajolom), xa bʼa ma yatzaq pan ulew
Ri chʼeken kʼo qʼataqʼäq pa taq rutzaʼn
Rqʼeq xinwachikʼaj jun xtän
Taq xok chʼabʼäq chi rij ri nukoton, ütz xinqäbʼ (xinqebʼ) el man jun kan ta xel ronojel
Wikʼin yin xbʼe wi ti tzʼiʼ
Kʼo achiʼaʼ yalan jukumaj yekiyitzʼ ri kiwakx, kʼo kaʼ ri manäq
Taq xkojpe (xqupe) nqakʼän pe qasamajibʼal
E kʼo winäq punupïk kipan
Ri nuchʼabʼaq kan tzʼaqatzʼïk xel
Xa tʼoxtʼik a Xwan wi wan xtutïj ta ruqʼij chi retamaxik
Iwir xinjequj el ruxeʼ wachoch
Yiqa pa jül
Achʼiʼël rumuchʼexik el ri mero (merya) ruyon kʼexbʼäl
Kʼo je cheʼ ri yalan e qʼupül
Taq kʼo awaran najupij jubʼaʼ yaʼ chi apaläj chʼanin nel el
Ri aqeʼn tikʼil kan chwa jay
Ri nchaqʼ (nuchaqʼ) tzʼapäl roma ri rixjayil
Ronojel ruwäch ri wikʼoy xetzʼuputzʼuʼ el roma ri ul
Ri akʼwal kan nuxöqʼ ri raqän pa chʼabʼäq pa bʼey
La jun chʼiti (chʼuti) achin laʼ, taq xtzolin pe pa tziyäq kan tistïk xbʼerubʼanaʼ pe
Kʼa niraj na chi nikʼachoj ri jay
Ri chʼomochʼiʼ jun jut, wi nikʼo chawij yalan niqʼaxon
Ri sinaj kan nitiʼon rikʼin ri rujey
E kʼo akʼwalaʼ ri yalan kijutil
Yin nintijoj ri akʼwal chi niwaʼ
Yalan man ütz ta taq nakamluj jun asamaj
Yin pa rubʼelej ikʼ nikʼo nuqʼij
Taq jun kaʼiʼ qʼij tibʼan kan ri awex niqa jun nimajöbʼ, ri awex nimuqïr, manäq xtitikir ta xtoqa el chwi ulew
Yalan jebʼël cheʼ nelesäx chi re ri ixin tulül
Ri saqkorowach jun chiköp nukʼöt ri awex, ja riʼ ixin nutïj
Nimutüt ri jun kaxlanwäy pa ruchiʼ ri achin
Ri wawex kan e chayachäq ök wakamin
Jun yijyïk winäq e kʼiy itzel yetzʼeton
Yin yalan chʼarachʼik nuqül
E kʼo winäq täq yeqʼabʼär, choj yexakaxot yebʼyin
Chʼoxöl el ruchʼek chwa abʼäj taq xchʼajoʼn
¿Chike riʼ?
Ma jun nintzʼet ta ri jun kumätz pa qʼayïs xa bʼa man xinxilqʼotij
Yalan kʼayew ri yaxuleʼ qa chwa juyuʼ
Ri kʼisis taq niyaʼ pa qʼaqʼ yalan nichʼitït
Ri nuqajoʼn nbʼentzoliʼj kan ninwajoʼ
Kök nibʼïx chire ri jun chiköp bʼaq ri rij
Taq xintäj yaʼ, xintzäq ri nuqʼijobʼal
Yalan nirepo nupan ruma ri ik
Ri äkʼ jebʼel qʼalaj pe ri kijaxjaʼy
Yin xibʼanun jun nuchʼatal
Kow ninchöp ri pa nuwiʼ, richin näq nukʼän kan ri kaqʼïq
Kʼo chuqaʼ chʼaqa chikopiʼ näq kejoteʼ ta chi kij cheʼ, taq yejoteʼ el kejochöch yetoqa qa
¿Achike nibʼyajej wawe ninbʼij yïn?
Ri nataʼ kʼo jun rutzuy, kan chʼiti yakʼayïk rupam, yalan ütz nutzʼet
Yin yalan xikʼiy
Pa täq raqän yaʼ yeʼatin yalan winäq
Ri chʼaliʼ keq rusiʼj nuyaʼ
Ri taq akʼwalaʼ jebʼël nkinaʼ yewär pa kʼan
Kʼo jun ixöq xukuxuʼ pa kʼaybʼäl xa bʼa ma xutïx ri rixim
Ki ri kʼa ala
Ri xlabʼon abʼäj, ja ri taq napochʼij, nirelesaj rubʼix qʼaqʼ
Pa täq qʼayis kenäl sibʼiläj kenkeʼx
Jachäl raqän ri qʼabʼarel pa bʼey
E kʼo winäq yekän pa kiqʼabʼarik wi
Ronojel ri cheʼ bʼolobʼik rupan
Yamayïk chik ri ichaj ruma ri xchʼup kan iwir
Xinkübʼ pa xabʼon ri nuxajabʼ
Ri akʼwalaʼ ronojel nkitij, yeruchäp ajita
Kʼo achiʼaʼ kan yalan pim ri kusmachiʼ
Wakami ninyaʼ kan rukʼoxon ruchojmilal
Ri runaqʼ oj yalan nïm
Ri nuxkin mamaʼ ja riʼ ri rutataʼ ri numamaʼ
Jun winäq rukʼamun ri yabʼil ximbʼiriʼil, wi xtoyöx, nikʼachoj, wi manäq nikän
Rupan ri nuchʼaʼk janíla niyusun, ruma riʼ nipujan
Pa täq tewläj ulew jebʼël kʼo ri kʼox
Ri tzyäq xarakʼakʼ man utz ta
Ri pubʼ ja riʼ xkʼatzin chike ri ojer taq winäq chi xekipubʼaj chiköp, richin yekitij
Täq sibʼiläj tew, yesikir si nuqʼaʼ
Taq xinbʼoq ri nukʼajlik kinäqʼ, ronojel qʼij xinxichʼej pe ri xinbʼöq
Xsolotäj el ri wakx yalan (tzʼan) chʼaʼoj xubʼän
Ri saqsoj machaj yalan yechʼopon
Kʼo achiʼaʼ majun nikixibʼij ta kiʼ, yekitzʼininej ri chʼiichʼ pa taq bʼey
Ri akʼwalaʼ jantapeʼ yeʼatelech-ʼej nkajoʼ
Ri chʼaʼk nkʼojeʼ chi kij taq kej, yalan nipujan
Nlakʼäkʼ pa nuchiʼ roma man jun nuqʼumun ta nuyaʼ
Ri jiqʼojöbʼ taq yaruchöp jujun bʼey, (mul) xa jataʼq man yajiqʼ jumül
Yalan kʼatzinel ri awobʼäl täq nimuqir ri awex
Taq janíla qʼij, kan nintöbʼ ri yaʼ, roma ri chaqiʼj chiʼ
Rubʼanun kan ri winäq chöj yekijalwachij ri kitikoʼn chi kiwäch
Ronojel ri nuchʼajoʼn xtzʼilubʼ chik jun mul (bʼëy)
Ri kej awäj kʼo kajiʼ raqän, ri rusamaj ri kej nreraj ejqan
Ri jun kʼan awän oj tünü̈l chirij rikʼin jun alaʼ
Chuxeʼ täq ruwiʼ awän nkewaj kiʼ ri ajqʼijaʼ
Ütz tamutzej ri akʼwal pan apoʼt, richin man tunaʼ tew
Täq nipe yan jobʼ, nimakʼaloj nipe ri raqän
Wachäl ri apaläj (awäch) roma ri salpeqʼ
Ninchuqʼabʼej jun chʼameʼy
Yin ninsüj ixin pa kʼaybʼäl
Re machaj re xa xe bʼa pa taq meqʼmöj taq juyuʼ yebʼyaj
Kʼo winäq kan achike la ok nikinaʼ chi re, choj yeqelon kan chi ke konojel
Yin chanin yinüm pe ri chuxe paqʼij
Ri nuchʼakul janíla (janína) niqʼaxon roma (ruma) ri kʼatän
Ri ruwaʼ wacho yalan xulan
Ri winäq taq nkikʼüq ri patzʼän nkiporoj, reʼ man utz ta
Taq ruʼanun kan, ri winäq ruyon tüt nikiqʼuʼj ri chwa jöbʼ
Yïn jebʼel wetaʼan ninbʼäl ri kʼan
Ri sotzʼ jun chiköp ajchaqʼaʼ, nirilibʼej riʼ rikʼin kikikʼel chʼaqa chik chiköp
Kʼiy ruwäch ri ximoj kʼo
Ri teʼej jebʼël nikuxkaʼ ri akʼwal
Sibʼiläj kiwäch etzʼabʼäl kʼo
Yalan nikʼasäs taq ri winäq manaq ruyabʼil
Kan lojlik chik nukamxaʼ
Ri bʼasteʼy kiway tzʼiʼ
Ri winäq ajmaxiʼ xa bʼa kuchi e kʼo wi
Kʼo yabʼil ri chöj yasikïk roma
Ri nuwakx kaʼiʼ bʼutzaj qʼos nutij jun qʼij
Ri jün wachkʼulujay kan nimajäj chi rij rulew
Ri jay kʼin (kʼïn) ruwiʼ jantapeʼ nokusäx saqcheʼ chre
Ri xti xtän xupaxij ri xojbʼäl qatzʼoʼ nimaqʼaʼ
Nibʼïx chi yalan ütz jukumaj nimaj kitzʼun ri akʼwalaʼ
Taq jun asamajibʼal yalan nawajoʼ, naloqʼoqʼej, (naloqʼej)
Ri tup ruyon chuchiʼ raqän yaʼ nikʼiy wi
Pa jun nimaqʼij kʼo yalan kikoten
Man ütz ta yeʼakanuj ri chikopiʼ ruma xa yekʼis
Ri kʼiʼx taq äkʼ jebʼël ok yetzuʼun
Taq xinwokʼej pe ri jun wokʼowik tzʼalän, janíla xujüy wij
Xa xe kaʼiʼ kʼaj waqʼon ninwajoʼ
Taq xpe ri jöbʼ, xiparan chuxe jun cheʼ
Ri jun tzujtzïk bʼojoʼy, xinpaxij wan riʼ
Täq yarutiʼ ri xanän chʼanin nitʼurutʼuʼ pe
Chi la apo kʼo wi wachoch
Ri chʼaybʼäl xa julëy cheʼ luchʼ (liqʼ) rij
Nuteʼ xubʼan jun ruchakach likʼilik ruchiʼ
Ri karneʼl jebʼël nikitij ri oqoq
Waweʼ xetorakäk ri kanöy taq kʼoʼx
Ri akʼwalá yeʼetzʼan rikʼin yaʼ kinojsan pa jun wols, ütz nkitʼët rin ribʼibʼ
Nitzokʼotzot jun ajtun chʼok pa täq awän
Yalan ruqʼanal ruchʼakul ri qol
Taq majun nikʼat ta ri aqʼaqʼ, kʼo chi naxupuj
Jebʼel xinsimajuj rutzaʼn ri cheʼ ri xinchʼik pan ulew
Ronojel ri qʼayïs ninjikʼ chi asaron
Rukup ri tzʼoʼ nelesäx taq nikeʼex
Ri kʼixiwiʼ yeʼel ruma xibʼirʼil (xibʼin riʼil)
Täq jun kʼo pa ralkʼwalal, yalan kikoten
Iwir xinsikʼ jun machät, chke la mestayon kan
Ri taq nabʼän jun etzelal, ja ri itzel, nitaqchiʼin awichin
La qatat kʼa pa rukʼanimaqil xqʼolon
Ri lawx, chʼichʼ
Chuchiʼ ri nimabʼey kʼo sibʼiläj mutuʼl abʼäj
Yalan nubʼän itzel ri natij sibʼiläj chilmol
Ri akʼwal xutzʼanabʼaʼ kan rij chwa tew
Ri yaʼ xintïx, el xa tzʼil chik
Ri aqʼomanelaʼ yetikïr yekikʼachojsaj ri yawaʼiʼ taq winäq
Ronojel tiqaqʼij yibʼixan
Pa waqiʼ ikʼ jebʼël xintzʼët ri nujal xkopïj qa
Ri wakx xinloqʼ yalan jotöl rajil
Achike kikʼojlen e kʼo rijeʼ? Kʼo ri e tzʼuyül, e kotʼzöl
Taq xkän jun nukej, chöj xqaqirirej el taq xbʼeqaroqij chi siwan
Ri noxtiʼ utz chi nitïj
Ri nutzyaq rubʼül chwa jay, majun nichaqiʼj ta
Ri jun wachʼiʼy kan jebʼel ök, xkʼoqpitäj taq yalan xinyüq
Kʼo jun saqmoloʼ ribʼïl kan pa qʼayïs
Xuchʼayij nukʼuʼx ri qʼaqʼ
Ri kemonel yalan jebʼël nchʼakon
Chaj e poqolaj ri qatiʼt qamamaʼ
Ri nunimal yalan ütz runaʼoj
Kʼo jumoqʼaj winäq pa kʼechelaj yalan ajtijoy ik
Taq yewachin jebʼël ri oj, janíla niqa rajäl
Xejotayin pe konojel ri kutaʼn
Ri xkoyaʼ jun tikoʼn jebʼel niwachin ri pa meqʼën taq ulew
Täq (niroqon) (niroqon) ri qʼor, nitʼoqolin pe chʼanin
Stapeʼ ma utz ta, niqokisaj
Yalan kʼayew kajlaxik ri winäq täq xa yesilon
Ri xar nikitij äj, turaʼs
Kan nkʼachäch ri nuqʼaʼ roma ri paʼk
Kʼo winäq yalan nikikʼulbʼaj tzij ri pa kachoch
Ri soqʼolbʼäl yalan kʼayew chi nakamsaj
Ri jun chʼiti nukoton kan chʼiti xilixïk chik ök, näq chik laq ninkusaj ta laʼ
Täq xinmäj retzʼabʼal ri akʼwal, xoqʼ el
Ri xtutzʼ ruyon pan täq yaʼ kʼo wi
Kʼo jun wachʼalal ri choj chïk retzerik rutzyaq chi rij
Ri sikʼïj niyaʼox rikʼin kinäqʼ
Ri nutzyaq kan chöj chik nilojöj
Wakamin kʼiy chik ixoqiʼ e tijonelaʼ
Ri chaqʼaʼ tikʼasäs natzʼët taq jebʼël e saqtiʼernäq ri chʼumilaʼ
Ri chun yalan nikokusaj ri ixoqiʼ chi re ri tzʼoʼ
Ri achin xukʼachaj ri meqʼën yaʼ
"Tzʼibʼatäl kan chi, rikʼin qatzʼoqpil al xtiqilijal qiʼ ri pa qakʼaslen
Täq nibʼan ri pulʼik jantapeʼ niyaʼ ruwayil
Täq xitzaq kan, xinkajij pa nutzʼik
Kʼo jun bʼey ma jun xinkʼwaʼj ta nuparabʼal pa juyuʼ, janíla (janina) xichʼeqeʼ pe roma ri jöbʼ
Täq manaq chakäch, nintunej el nuway pa nuqʼaʼ
Ri kʼantiʼ jun kumätz yalan itzel, räx rij
Xinkëbʼ pe nuxajabʼ pa tzʼïl
Ri kikʼ kaqtitoj titzuʼun
Pa riʼj ikʼ nelesäx kikowil ri aq, tzʼiʼ, kej, wakx, chʼaqa chik jeʼ
Kaʼiʼ rupaläj
Ri kʼan taq riʼj chik, yalan rumül
Sibʼiläj winäq nkitzäk ikʼoy pa kiqʼij anmaʼiʼ
Ri akʼwalaʼ nkiyakej el jun ti kisiʼ pa tijobʼäl richin ntzak rikiqʼor
Taq xinkʼumij el rupayiʼaj (rupawiʼ) ri nuchaqʼ pa qʼayïs, xpe royowal
Jun winäq yalan ruchuqʼaʼ, majun al ta nunaʼ jun mamaʼ ejqaʼn siʼ
Ajmesonelaʼ nibʼix chi ke ri yechʼajchʼojirisan rachoch ri ajaw
Ri iwir nimaymot chïk xinoqa chi wachoch
Ri texelaʼ yesamäj pa rachoch ajaw
Yin yalan ütz ninnaʼ nibʼuq ri poqolaj pa bʼey
Iwir jun qʼij xinbʼalij qʼayis pa koxtar
Ri muqutew ja riʼ ri xa chiʼ apan nirewaj wi riʼ
Kan xa xe xqa ri jobʼ, xuchop samaj ri tikonel
Yin jubʼey ninwajoʼ yichʼokeʼ chi rij kej xa xirupuyij kan
Ninbʼolqotij na la jun cheʼ chwa la juyuʼ
Ri ruwa wacho yalan rulatzʼul
Ninchoxij na yaʼ chupaläj, chi nel ruwaran
Ri roxmul ja riʼ rukʼisibʼäl samaj niyaʼox chre ri awän
Taq xtzaq el ruxaq ri wawän, xbʼekʼareʼ kan ri patzʼän
Chwaʼq nibʼencheʼej nukinaqʼ
Achʼiʼël rukʼunixix ruwiʼ jun chʼiti chiköp, chi abʼäj, chi cheʼ
Ri ruwachʼulew kuchi roj kʼo wi yalan (tzʼan) nïm(nüm)
Janíla (yalan) xikos pe ri pa juyuʼ
Achʼäl (achiʼel) rajawaren ri tataʼixel
Jun akʼwal, xa xe etzʼanin (etzʼanen) rupan
Ri tzʼiʼ yalan kʼatzinel, richin nuchajij ri ruwa jay
Ri kuchiʼ chirichïk, wi rikʼin ti jubʼaʼ yachirichoʼ qa yatzaq
Ri nutijonel yalan utziläj achin
Ri pa täq mesoj jebʼël nubʼän ri kinäqʼ
Kʼo winäq ri yalan niqa ri molon tzij chi kiwäch
Yekän yan nikibʼän kan retal kitzij
Yalan tikʼasäs taq npakayin ruwiʼ ri ixim
Täq xpe woyowal chire ri äkʼ xintzʼarabʼa kan pa ulew
Yalan ütz nel jun tijoxel wi ri rutijonel ütz
Ri rujey tuch nikʼiy pa täq chʼabʼäq, chuqa aqʼom
Taq niwakäk tew chwij tiqaqʼij, nipe kʼa kʼatän chwij chaqʼaʼ bʼey riʼ
Yin xinrumij el nupawiʼ chi kaj
Ri rusmal karnela utz nibʼan kʼul chre
Chuqa ri xikʼalik täq chikop yetukun xe täq cheʼ
E kʼo winäq choj e chiqichäq, ja ri ma jun nikʼachoj chi kiwäch
Yin yitikir nintakuj jun abʼäj chi asaron
kʼo chʼititataʼ aj ri yalan utz kinaʼoj
Pa jun tinamït sibʼiläj kʼayinelaʼ e kʼo
Taq yalan tew, nipe tzükʼ chawe
Oxkʼal ri siʼ takʼwaʼj
Ri tzaköy taq yaʼ, ruyon bʼa chaqʼaʼ yesamäj
Ri achin kan nutzʼän ri runimaqʼojom chuchi racho ri ajaw
Ronojel ri nusamaj xinchamabʼaʼ ruma ri kamnäq
Yalan kʼatzinel chi re jun winäq chi yekʼujeʼ ruloqʼ
Ri winäq ri e chʼuʼjaʼ, majun nikinaʼ ta ri nikibʼän
Ri bʼeyon, käq, säq qʼeq ri rij
Ri xti (ti) akʼwal tʼunül pa chʼakät, xbʼetzaq pe
Kan reqerik chik re nukaslon, näq chik ninkusaj ta
Konojel ri tinamït jun wi ruwäch ri kipo’t
Pa meqʼën
Kʼo jun wexwïk nukamxaʼ xe chik jun bʼëy xtinkusaj niretzäj yan
Yin xinchʼamij kan wi chuxeʼ ri samaj
Ruma ri qʼaxon eyaj kʼo reʼ nisipöj apaläj
Kan reqʼerïk ri ruwa nuchʼek roma ri chʼak
Yin täq yimuxan chuxe yaʼ, chaʼnin yiqʼitäj
Ri äkʼ yalan yetukun pa täq awän
E kʼo achiʼaʼ ri ketaman nkirarij wakx
Ach’i’ël jun potz’opïk aqe’n ik’ownäq ruchaqijal
Chwaʼq nintäq rubʼixik chi niloqʼ pe jun nukamixaʼ
Tiqaqʼij iwir xinyatej pe juqʼetaj nuqejoj, richin rukoral ri waq
Ri saqmoloʼ täq ninpaxij, ninwotzʼ chi rij ruqʼaʼ kaʼ
Achiʼel rujikaxik jun cheʼ, jun winäq nüm (nim) raqän, bʼiribʼïk kʼa
Jun chʼiti wuj xinnäkʼ kan pa ruwiʼ jun achin, majun xunaʼej (xunabʼej) ta
Chwaʼq nutzʼaqatisaj ri nusiʼ ri achin
Yalan kʼorokʼik xel nukinaqʼ ri iwir
Taq xinilitäj pa bʼey, yin punül
Ri awän nirajo jebʼel nisamajix
Taq kʼo ojӧbʼ chwe jutaqil ninjiskʼaj pa nutzaʼn
Taq man jun ninbʼöx ta nuqʼaqʼ paqʼij, chöj nintewuj ri nuway
Jun tataʼaj xtzʼuykutïx chi qʼaqʼ jun bʼëy kan
Ri machät xeleqʼäx
Ronojel ri samaj nikʼachoj, rikʼin tzʼojobʼ
Ri jun walaʼs xubʼän ri ajanel chöj tolotik xubʼän chire
Täq jun nachikʼ, kʼo re nuxbʼij riʼ
Xa koʼöl ok ri poqkʼiʼtz ninwajoʼ
Ri rutemebʼal ri wachoch xqʼäy yan qa
Ri jun alaʼ xiruköqʼ chi cheʼ
Xinyolij el ri koloʼ chuqul ri kej
Ri rachäq amoloʼ chʼanin nutzʼilaʼ ri tiʼïj
Qajbʼäl qʼij nibʼïx chi re akuchiʼ niqa qa ri qʼij
Ri nataʼ kʼïy méra xubʼotej el ri pa nimaqʼij
Ninchär ri abʼäj chi xajabʼ
Chobʼochik nibʼïx chi re jun winäq xa bʼaʼ chike itzel täq tzij nubʼij
Ri rusakil ri kʼun jebʼel rajil pa nutinamit
Kʼo jun xti wulew kan wachawik ri abʼäj chupan
Yïn ninkanoj aköx pa taq cheʼ taq xqosqoʼ pe jun kumätz chwij chanïn xitzolin pe
Ninchuqʼlij jun kukuʼ (qʼeʼl) yaʼ
Pa tʼisbʼäl tzyäq, sibʼiläj winäq nbʼekichila bʼejkan kitzyaq
Ke waʼ chwaʼq, in (yin) kʼo pa juyuʼ
Ri ixoqiʼ nkiqäj kitzʼetbʼal richin kikem
E kʼo winäq e sibʼisäq runaqʼ kiwäch
Taq ninkeʼej el ri tzʼoʼ yalan yikos
Ri jun akʼwal choj seqʼel pe rupan
E bʼayäl chwa jay ri tzʼiʼ
Ri winäq man ketaman ta yesamäj, chöj nkiqutuqaʼ ri kaxlan ixim
Bʼára chuqa nibʼix chi re ri nikikʼwaj ri ajqʼijaʼ pa jun ti kipeqes
Ri tuk, jun etanïk ojer
Jubʼaʼ ma konojel ri winäq e kʼo kachʼalal
Ri nukamxaʼ yalan pin
Ri alajiʼ taq kej, wakx yalan yetikik
Taq nel periqʼij ri ruchʼabʼnok chukojö taq texa
Jantäq pa täq nimaqʼaʼ nisalsot ri ulew
E kʼo winäq nikipaqʼapaʼ kiqʼaʼ täq yebʼixan
Ri ajʼikʼ chi ikʼ nisamäj wi
Ri kitzyaqbʼal ri xajoliʼ jotol rajil
Ri iwir chʼaqäl kan jun qʼabʼarel
Ri nimaqʼaʼ yalan chʼuchʼüj ruwiʼ ri awän
Ri winäq yebʼe pa seqonik, choj yexukuxut yebʼyin täq yeʼapon yan rikʼin ri tyox
Kʼa kabʼij yibʼe pa samaj
E kʼo winäq ri yalan kutzil chre ronojel
Ri e tzʼapäl pa ruqʼaʼ ri qʼatbʼäl tzij, kʼo re yeʼanmäj el
Kʼo xabʼon ri jebʼel niwoqo
Ri qʼös yalan ütz richin nikitïj awäj
Ri ma José kʼo xukʼulwachij roma ri man xoqa ta
Yin kʼo kaʼiʼ jül richin waqʼaʼl
Jun qʼutuʼn ri man ja ni tichaqʼaj ta, xex nanaʼ taq natij qa
Sibʼiläj nilejo pa yaʼ täq xikʼo
Ri Chi Meqʼen yaʼ el, majun kan ta ponon wäy nikʼayïx, ruyon bʼa subʼan kʼo
Ri kʼoy xa xe pa kʼechelaj kʼo wi
Ri pa nimaqʼij kʼïy mera xinsäch
¿Janipetäq? Janipe täq?
Ri nutataʼ (nataʼ) chwa ajaw yïn yalan ütz runaʼoj, ruma yalan yirupixabʼaj
Tiqaloqʼoqʼej runaqʼ qawäch
Kʼoʼ akʼwalaʼ man jun yebʼeyalöj ta taq nbʼekibʼanaʼ jun kitaqkil
Kan xe chwi jun ejqaʼn nusiʼ tzitil chwa jay
Ri ulew chöj pojpïk, man nuya’ ta tiko’n
Ri yalojen chi taq jay man jun ütz ta
Wi yasamäj nachʼäk ri away
Jun ixoq tzupul pa ulew
Jebʼel ninnaʼ ninsëq ri ronqs
Ri yawaʼiʼ jantapeʼ e kotzʼöl
Jun alaʼ kʼo jun ruxar pa tinamit
Ri ixim awas chuqaʼ sibʼiläj rukïy
Ri kape yalan paqʼpöj xel ruma man kʼïy ta kabʼ xyaʼöx rikʼin
Jun winäq chʼiti xikʼixïk ök, näq kan ta niqʼitäj ri chwa taq juyuʼ
Täq kʼo jebʼel rikil, ri waʼin jebʼel nraj yiwaʼ
Taq yalan ruchuqʼaʼ ri qʼij, chanin nqʼobʼ ri siʼ
Kʼo aq kan nikisöw ri ichaj, ri qʼayïs jeʼ
Kʼo jun taqoʼn ninbʼän el Bʼokoʼ chwaʼq
Pa täq juyuʼ yalan nukisäx ri bʼojoʼy chi nibʼan tzʼoʼ chupan
E kʼo winäq ri yalan niqoro pa kitzaʼn
Ri qʼutuʼn kʼiy atzʼan xyaʼ qa chi rij, yalan tzäy xel
Yin xa xinanmäj el täq xibʼe pan Armita
Täq nichaqaʼj rutzameʼyal, ja chi täq kʼo chik äj
Kʼo bʼey taq chike na jun nalöqʼ ri titij, nisipäx pe bʼa atzʼetbʼal
Täq yeʼatakmayij ri qʼabʼarelaʼ, yetzaq
Ri jun luqʼulïk rij ruwiʼ achin, itzel runaʼoj
Ri rukaj wachʼalal yalan ütz runaʼoj
Re apenabʼäl qʼanaʼulew okusan chi re
Ri jun taratik nuchʼakat man jun chik ütz ta
Ri achij chäj yalan jebʼel ruxaq chi nawüx
Täq kʼa yin koʼöl na wetaman kʼiy etzʼanen
Jun qʼij iwir, xintzʼëbʼ tzʼaq chwa xan
Nipok’oloj raqän ri kej xik’o chaq’a’
Ri ixoqiʼ nikukisaj (nikokisaj) rupam kitzyaq
Taq niqʼaxon nupan yalan nichʼulul
Taq jun winäq kʼo kʼatän chrij, janíla ruqʼaqʼal ruchʼakul
Ri jun ikʼ juwinäq lajuj qʼij ruchajin
Ri winäq e kʼo kiwakx jantapeʼ nkibʼän qoloj qʼos
Ri runaqʼ oj, aqʼom
Kʼo bʼey taq yerumüm kixikʼ kʼüch, nipe jöbʼ
Kʼo aqʼon ruyon qʼayis
Kʼo chʼaqa ixoqiʼ chöj nikisokobʼaʼ kan ri kilaq taq yekolaj ri nimaqʼaʼ
Täq sibʼiläj ruchuqʼa qʼij kʼo re ni kʼulun chawäch
E kʼo winäq yalan textik ri kichiʼ
Kʼo jumulaj abʼäj kʼo kan pa bʼey ri nukej xutilaj kan chi aqän
Ri akʼwalaʼ yeyuqex chi kiqʼaʼ chi ma yetzaq
Kabʼij ninchʼär jubʼa nusiʼ
Ri wuj jebʼel tusul kan, jebʼël niqʼalajin
Pa täq tew ulew ruyon xan kachoch ri winäq
Jupujïk, nbʼïx chi re ri achiʼel jun stanya jupubʼan
Taq jun winäq yalan waʼil, näq kan ta niyawäj
Ri qʼabʼarelaʼ jantapeʼ chöj e jekejäq
Kaʼiʼ ruwäch ri bʼoʼj, kʼo ri säq kʼo ri kʼaqoʼj
Ri paqʼij manaq amachʼachʼal, ruma ri xa pa qajolon niqa wi pe ri qʼij
Ri ulew nulaq xinchʼarij chïk chwa xan man nipax ta
Kʼo echaʼ ri bʼök kipan
Yin kʼo jun nutzʼiʼ kiyikïk rij
Majun ninnaʼej (ninnabʼej) ta xiruchokomij jun qʼabʼarel
Rachoch ri ya kulaʼx yin xibʼanon
La chʼoxchʼïk kutaʼn ninchʼoxej qa tiqaqʼij
Taq yirusananej jun winäq nipe woyowal, roma man ninköchʼ ta yitzeʼen yaloj
Kʼo winäq ri qamaqïk yechʼoʼn
Yin xinrëchʼ ruchiʼ ri koxtar
Jun alaʼ nutʼestʼaʼ rij jun xtän, ri xtän ma jun chke ta nubʼij
E ajlatäl ri winäq e kʼo chi ru wachʼulew
La jun sikisïk ruqʼaʼ achin laʼ, majun nuyeʼej ta nisamäj
Xinxibʼij wiʼ
Ri tataʼ ixel man jun tzʼeteyon
Ri rukʼisbʼäl yalan paqʼij chik xoqa
Ri winäq ri yeʼok pa koʼk kʼo kimak
Ri kaʼ täq manaq chik rey, nikʼox ruwäch
Kʼo winäq yalan rusumal ruwa kikʼuʼx
Oxiʼaʼ
Kʼo winäq yalan chawän (chawon) ri kiqül
Ri winäq manaq kixajabʼ, täq yebʼyin, chöj nkinäkʼ kaqän ma jun nawaʼxaj ta wi kʼo yebʼyin
Ri pa saqʼij yalan tew ri nimaqʼaʼ
E kʼo yawateʼ ri yalan yekʼaʼaʼ
Kʼo jun qaraqïk ruchʼabʼäl wäkʼ
Rulawiʼil ri ruchi nuxan, cheʼ ukunäq (okinäq)
Ri oxi numanqʼuqʼ xiruchapej kajiʼ qʼij
Ri tuch achʼel bʼaq ri kij
Jun bʼola niyubʼuyuʼ qa taq nel el rukaqʼïqʼ
Janila abʼäj kʼo pa raqän yaʼ
Chwaʼq ninwetaj janipeʼ kʼan awän xtik pa liʼan
Ri labʼitzetz kaʼiʼ ruwäch
Xosipäx kan wukʼiyaʼ rikʼin ri Ajmaríya
Jun winäq taq niqʼaxon rupan nibʼiy qa, richin nikʼo ri ruqʼaxon
Achʼäl (achiʼel) nubʼän ri yaʼ pa qʼeʼl (kukuʼ), taq nakʼwaʼj nichʼuqʼlin
Ri läq nukusäx richin waʼin
Jun winäq yalan (tzʼan) nowinäq, majun kan ta chke xtiqʼolon
Ri waqeʼn richin ri nuway jebʼël mokʼomik
Yalan kʼayew yeʼawilij kʼïy aq
Ri chʼak jun yabʼil (ruyon) püj nikʼojeʼ chupan
Chi riʼ wa ri kʼo wi
Täq rubʼanon kan ri winäq nikajaj ri abʼäj
Ri qʼanapwäq nim ruqʼij
Ri sipojik jun itzel yabʼil, manäq kan chqibʼaʼ naqʼomatäj
Yalan xchaqʼaj nupan ruma ri nutzeʼen
Täq jun winäq nikïx, jubʼaʼ ma nkän
Ri paqulaj chawe, tayaʼ jubʼa rabʼajal tew chwäch
Ri achin man kow ta wi nakajij ri rukowil
La jun wäkʼ witzïl chi laʼ, rikʼin bʼaʼ xtikän
Taq kan yalan yachap kan jebʼël nanaʼ nkʼojeʼ jun qʼiriqʼïk chi aqül
Ri äkʼ nikibʼüq kiʼ pa poqolaj
Taq chike na jun pokʼöl kan, ri winäq manäq nikajoʼ ta nikisïkʼ el, xa nikiʼij (nikibʼij) chi kʼo obʼan (wobʼan) kan chi rij
Ja rat ri José abʼiʼ
Yalan (janíla) yeqʼaxon waqän ruma ri tew
Ninkʼöt na jubʼa wulew, richin ninbʼän bʼa nuchʼabʼaq
Xolonik nikibʼän ri ixoqiʼ chire ri kem, ütz nikixöl ri bʼätzʼ, jebʼel kʼa nitzuʼun ri kem
Taq janíla yitzʼoqpin, nitzʼaqeʼ ök ri nukamxaʼ chwij
Wakamin kʼo rutzijol chi kʼa runaj xtiqa jobʼ jöbʼ)
Chwaʼq ninchayuj tzʼil pa kinäqʼ
Ri jun wakx xuküj chi wiʼaj ri rajaw
Ajkinäqʼ
Sibʼiläj ruwäch chi chïj kʼo rikʼin ri ixoq ri nikemon
Ri juybʼäl aq chiʼel jun aj ruwa jay aq, xa xe ri chawon (chawän) rey
Ri qʼaqʼ man chapel ta ri yaʼ chapel
Taq janíla (janína) yinojobʼär, niqʼaxon pe nupan
Taq man ruqʼij ta kʼaybʼäl chöj nitzʼiron
Achiʼël rubʼanikil ri subʼan, rabʼarik
Ri iwir xinmür jumoqʼ jaws
Ronojel ri nukarson ja ri wixnan nikʼojon
Konojel ri juyuʼ manäq chïk cheʼ pa kiwiʼ
Yin kʼo oxiʼ wachoch chi laʼ pa juyuʼ
Taq kʼo yalan ruwäch qʼij nirepon pe ajolom ruma
La jun chʼiti xupuxik achin laʼ, nimaläj bʼeyon
Ri qʼasäy wuj riʼ noqa yan
Pa taq nimaqij rukʼulun niqum juren ri kʼäy yaʼ
Ri wawäj tijon kikikʼel kuma sotzʼ
Taq xtisisoʼ qa ri quxlaʼ, ja ri taq xtikanäj kan ri rachʼulew
Chuchi bʼey bʼorol kan jubʼoraj kotzʼiʼj
Yalan rukiy natij jun kʼolon qʼaʼ
Awikʼin rat kʼo wi ri wanaʼ
Taq muqül, näq qʼalaj ta ri mochʼochʼil
Ojer ruyon kakaxt xkikʼwaʼj ri winäq pa täq kʼayij
Taq xiruchöp ri wixjayïl, kan xqʼireʼ jun qʼiriqʼïk chi nuqül
Ütz yetzuʼun ri xtaniʼ chiyichïk rusumal kiwiʼ nikʼaj kiwa
Chaʼnin xinuʼqa el ruma aninäq xipe
Ri aqʼomanel jebʼël ütz yarunikʼoj
Yin kʼa chi oxʼox ikʼ ninsokaj nuwiʼ
Ri qʼenüm, xa xe ri pa taq meqʼmöj ulew nel wi
Yalan ninkʼawomaj chi re ri Ajaw, ütz nuwäch
Xa rik’in xinb’än jun poy pa wawän, majun chik xeqa ta ri chiköpi’
Ri akʼwal xubʼojij kan ruchiʼ qaxan
Ri palamax yalan jut nkiyaʼ chi rij ri ichaj
Täq nibʼiy jun chäqʼ traʼs, nipitzʼipoʼ
Xintzatzaj rukikʼel ri aq pa qʼaqʼ
Ronojel ri raqän wawän xinpichʼolij
Ri umül taq niwär, näq nuyüp ta ri runaqʼ ruwa
Ri qʼayïs ja riʼ ri nkʼiytisan ri tikoʼn
Ma xubʼän ta
Ri rij aq täq nichʼeqeʼ, nitzʼumir chaʼnin
Ronojel toqʼaʼ ninchʼäp kan nukarson chwa lawx
Kubʼaxbʼöj nibʼïx chi re jun winäq ri man kan ta tiʼoj, chuqaʼ man kan ta bʼaq, xa xe (jebʼël) ruchuqʼaʼ
Ri ön (än) yalan nubʼän ruken ri pa taq kajtzʼuk
Kan xoqʼoxik rubʼanun ri bʼey, ruma ri jöbʼ xa ruloman ök ri chaqʼaʼ
Ri nukarneʼl e tzobʼöl chwa jun ruwa taqʼaj
Yin xinqʼïʼ raqän nunimal
Chanin xkʼis ri nukʼayij
Ninchʼabʼlij chawij wi ma nanimaj tatzij
Taq ri nimaʼq taq winäq nipe koyowal yatkokisaj ral subʼ
Kʼïy jomeʼt xinkʼäm pe pa juyuʼ
Ri rismal karneʼl (chiʼj) nok chi nibʼan kʼul
Kʼa in koʼöl ök taq xikʼo ri wayjal jun bʼëy kan
Achʼäl (achiʼel) nubʼän jun tzʼeʼ (tzʼiʼ) näq nirajoʼ tan nibʼe pa juyuʼ nuchuqubʼaʼ riʼ
Yin xirukisij kʼuch ruma riʼ man jun achike ütz ntel chi nuwäch
Kʼo tinamït ki kʼoton kiyaʼ chwa taq jay, po tzaytzöj titij
Toq niqa jun chunatew, yekän ri tikoʼn
Xinchukʼej el ri jun kaminäq äkʼ pa siwan
Xa jukʼolaj nukeʼen xel chi re ri nutzʼoʼ
Ri winäq e jetzʼ man yetikïr ta yebʼyin jebʼel (jebʼäl)
Toqakamibʼej qamak
Sibʼiläj chi yaʼ xetzaj pa saqʼij
Yeʼatij achike jeʼ chöj naparatzʼuj, kʼo re nubʼän itzel chawe
Man weʼtaʼan ta janipeʼ xak ninyaʼ jun qʼij
Kʼalajutäq winäq xetaq pa taq jalajöj samaj
Ja ri petenäq pa rox ja ri xchʼakon
Wi jun niqʼaj rubʼaqil ruteleʼn ma nitikir ta chik nusiloj ruqʼaʼ
Täq yalan qʼaqʼ chwa ri xaʼr nibʼulbʼuʼx pe chaʼnin
Ri akʼwal jantape wa nupililej ri nutzyaq
Chaqʼarsanïk ja ri ri nibʼan chi re ri qʼutuʼn (rikil) pa ruwiʼ qʼaqʼ
Ri jumuchʼ rejqalen kajiʼ kʼal
Kʼo ixoqiʼ ri kijachon kiʼ kikʼin ri kachjil niqʼasäx kilibʼäl ri kal
Ri ixoqiʼ yebʼe pa loqʼonïk pa kʼaybʼäl
Yïn kʼo yalan (janina) ojöbʼ chwe, roma riʼ nitaron nuqül
Re tyoxreʼ ruwachbʼäl ri Dios
Xinchöp (xinchäp) ri nukʼajol taq xmakun jun bʼëy
Ri nukamxaʼ jumül teqʼetik chïk
Ri iwir xinabʼeyej el chi kiwäch ri winäq
Ri tolobʼon xolopön titzuʼun ri rij
Ri pa qasab’äl ya’ nkik’ül ki’ sib’iläj chi winäq, taq nib’an jun qasan ya’
Ri chʼök qʼeq kij
Re chiköp reʼ yalan itzel, nibʼïx chi xkarukʼët niqʼäy ri pan awaqän
Jebʼël (jebʼel) ütz ninnaʼ ninqüm ruyaʼal akʼ
Jun akʼwal qolan qa rukaslon chi raqän
Jun nukaʼaj jun bʼëy, xa jubʼa man xutzäq ri kaqʼïqʼ, chiqi jarupeʼ xintemej chi jun xataʼt (xataʼ)
Juwinäq waqiʼ bʼoloj kʼo chupan ri jun kʼan ulew, ri jun bʼara rikʼin nikʼaj rukojöl
Achʼäl (achiʼel) ruchakʼexik el jun ruqʼaʼ cheʼ chaqiʼj, majun chïk ruxaq ta
Ri rukʼuʼx nucheʼ yalan kow ma niqʼäy ta
Wi ma xtabʼän ta yatinchʼey
Kʼo qʼayis kan kichin wi ri chöj e qepeqïk
Püj nibʼïx chi re ri nel chi rupan jun sokotajïk taq nisipöj
Ri sis jun chiköp kan simäj ri pa rutzaʼn
Ri saqbʼojoʼy pa jobʼ nuya ruwäch
Ri xpumuy jubʼaʼ majunan rikʼin ri paxkukuʼ
Ri kax xa rikʼin (tzʼalän) bʼanon wi
Wakami yinajin chre jun wachoch
Ri ixoqiʼ täq yebʼe pa chʼajoʼn, nkitikʼej el kaqeʼn
Xutʼamatʼaʼ rukape ri ixoq xunaʼ wi utz rukiʼil
Kʼo ixoqiʼ yeʼanimej el kikʼin kachijil nkitzubʼej el ri kitzyaq
Aajnäq ruwäch
Ri anup ja cheʼ ri yalan ruqʼij chwäch qatinamital
Ri kukuʼ aqeʼn niyaʼ wäy chupan, yalan kʼa nuyik rumeqʼenal ri wäy
Jun achin xuxilij nutzyaq chi chʼichʼ, pa bʼey
Ri ruxaq qʼaqʼ chaʼnin nikʼaton
Ke laʼ Chi Chʼabʼäq kʼo jun nimaläj porobʼäl chun
Ri wäy nel chi re ri rachäq jäl, chöj tzʼiltzʼöj
Ri xochʼ jun chiköp ajchaqʼaʼ nibʼïx chi xtichʼoʼn kan pa ruwiʼ awacho, kʼo nuyaʼ retal
Xulöqʼ juqʼochaj rubʼatzʼ ri ixöq, xa ri yalan jotöl rajil
Rikʼin ri ojobʼ xinyabʼij kajiʼ qʼij
Ri pakʼaʼch nikʼatzin richin nipajbʼäx ri qʼutuʼn pa bʼojoʼy
Ri winäq ajtikoʼn jebʼel ketaman nkisamajij ri ulew
Kʼo chʼaqa winäq kan tzukʼutzik kitzaʼn
Jun takʼatik winäq nuwüqʼ riʼ taq nok pa jun ruchi jay koʼöl ök
Ri sabʼäl qʼutuʼ jantape iyaʼ pa qʼaqʼ
Kʼo bʼey ri qʼabʼarelaʼ yemoxïr
Chupan ri qajor nikʼo wi ronojel ri niqatïj qa
Ri chajaljay pa täq kʼin jay yeʼilitäj wi
Pa ruchajil ajqicheʼ xinbʼuqij jun nuqʼoqʼ
Täq yalan chik loʼj ri tzyäq, chʼanin niretzetäj
Täq jun napon pa rurijixik ma nitikïr ta chïk nisamäj
Rikʼin ri saqkiy nibʼan wi ri koloʼ
Kan at küch waʼan, man jun chöj ta yakʼujeʼ
Kawäl ri aqeʼn chwajay
Yin xinchʼajchʼojirisaj jun chʼichʼ
Taq yalan asamaj, majun xtanaʼ ta ri jun ikʼ
Ri ixoqiʼ tzepetzïk nikibʼän chire ri katzʼan qʼor, yalan yekʼayin
Yin yalan jebʼël ninnaʼ yiwaʼ pa likʼilik läq
Achʼiʼël rukʼisisexik jun bʼaq, jun cheʼ xa wi jebʼël rutzaʼn
Nichikïk ruchajil ri juyuʼ (ixkanul) pa täq cheʼ
Wakamin nintün qa ri nutzyaq, xa yibʼe armíta chwaʼq
Jun winäq nimitijun yalan najowäx
Rikʼin ri qabʼanbʼal xkojnimäx wi
Yin ninbʼij chi ütz nel ri qʼoloj
Ri kʼutunel yalan jebʼel nicholon
Jun cheʼ bʼolan pa nubʼey, bʼa ma xitzaq roma
Ri raxbʼin raxröj rij, xa xe jül nukanoj xeʼ täq ruwiʼ jay
Chi rij ri chʼikuʼy kʼo wi ri rijatzul ri chäj
Xijös ri nuqʼaʼ chwäch rutzaltemal ri tzʼalän
Kʼawäl xqa taq xtzaq pa chʼabʼäq
Kʼo ixoqiʼ jataqäl yekatanisaj ri kal
E cholan ri kʼayinelaʼ pa kʼaybʼäl
Kʼo nimaqʼaʼ jeʼ yalan nibʼajäj
Ri nikʼaj yaʼl oj wejäl pa bʼey, richin xta Lina
Xujaqabʼaʼ kan ruchi rachoch ri achin
Iwir xibʼekʼastan pan Qʼän
Ul, ja riʼ ri ruyabʼil ri tikoʼn jeʼ
Ri nutaxérix man jun chïk nuqupij ta ri tzyäq
Yalan xinqʼaxomirsaj ránima ri nataʼ taq xinanimäj el
Ri nusiʼ kan tzokʼotzïk, roma ri jebʼël nikʼat
Kʼo je kʼum (kʼum) ri kan xkʼoʼr ri rupam
Myer yin xipe pa bʼyajnen (bʼyajen)
Ri akʼwalaʼ jebʼël nkinaʼ yekanon
Ri rotʼ achin yalan nsamäj
Ri chʼatal kʼïy rusamaj nubʼän chiqe
Taq xkäm ri nuwakx, xmalamoʼ
Ronojel ri nqatïj pa qixkoʼl nikʼo wi
Ri nataʼ kan xuwalalej kan ri rusiʼ chwa qʼij
La jun xeqexïk achin laʼ yalan al nisamäj
Ri wixjayïl majun retaman ta nkemon
Ri akʼwal xqʼaxon rupan, roma kan xutzübʼ qa ri kinäqʼ tiqaqʼij iwir
Kʼo chʼaqa chikopiʼ kan rikʼiräq ri kixikʼ
Chiroʼy ja ri ri chöq pan nitzak wi ri altomáta chuqa ri xkoyaʼ, richin ri jokʼoʼn
Ri chʼichʼ täq yepaʼeʼ, yechupuchüt ri kiqʼaqʼ
Ri qʼasnaʼj nikʼojeʼ pa taq qʼumaʼr chi ruxeʼ jomeʼt chuqaʼ nichʼopon rikʼin rutzaʼn ri rujey
Taq yalan rochorïk jun ulew, chiqibʼaʼ nujök el yaʼ
Ri atinibʼäl yalan kʼatzinel
Rikʼin ri raxabʼäj ribʼan ichinaj wachinel ruwäch taq achibʼäl
Yalan xpunulüj ri juyuʼ chaqʼaʼ
Wakamin ninmüq jun jül chwa wacho
Chʼotanïk nikibʼän ri akʼwalaʼ taq yetzaq el ri key pa wuquʼ kijunaʼ
Sibʼiläj rukis wakx tzʼebʼel kan pa bʼey
Kʼo jun numachät xtzaq, xintararej ronojel man xinwil ta
Xinkʼixbʼisaj ri achin, ri ronojel xinbʼij chire
Taq xinworoj ri tzʼalän chi chʼichʼ, kan majun kʼayew ta xinnaʼ
Ri tzʼapibʼäl ruwïʼ ri bʼojoʼy, xpax
Tayaʼ rutzyaq la akʼwal xanäl chwa jay
Ri aqʼaʼl kʼo bʼey tew chik niyaʼ kan, xa xe wi xtirewaj chkan (chi kan) riʼ jun chʼiti jubʼaʼ qʼaqʼ, niwoloqʼïj pe ronojel roma ri kaqʼiqʼ
Ri cheʼ choj yabʼayik ma kʼayew ta nabʼus
La jun ixöq laʼ kan kalaköj ri ruwiʼ
Taq xbʼan jun nimaqʼij wawe wikʼin, xinwäq ri wacho
Ri akʼwalaʼ yalan niketzʼabʼej ri xaq
Ri taq chʼoxchʼäq pa ruxaq awän nipis wi
Nibʼïx taq jun winäq nuqʼäj rutzij rutataʼ, ntzaq pa rukʼaslem
Ri ixoqiʼ e ajtujaʼ yalan räx yetzuʼun
Ri wakx xbʼetzaq pe pa ruwiʼ ri tanatik, xqʼäj jun raqän
Ri saqʼul majun nel ta ri pa tewtöj taq ulew
Tajokʼoʼ bʼaʼ wixin tabʼana utzil
Jun bʼëy xinwakʼaxaj niqosös jun kumötz paqʼayis, taq xintzʼët jun ti xkʼalät ruchapon rubʼiqʼik
Choj xakʼaxik rubʼanon ri cheʼ ruma ri nipuxan
Jun altün chʼök kan kʼa pa rutun cheʼ nisikʼin pe
Taq nok ruyaʼal jun sokotajik, kʼa runaj nikʼachoj
Xxulmayin chik ri loqʼoläj qatataʼ qʼij pa qawiʼ, utz qachiʼ qawäch
Ri tochʼichʼ yalan nutij (nutäj) ciruela
Ri kʼilinpon yalan chawon ri raqän
Kan ja reʼ wi nukʼojlibʼäl ojer
Ri ajiʼj yalan jebʼel chi natzʼuʼ ri ruyaʼal
Ri jumoqʼ ixim yalan jubʼaʼ ok
Xinsiʼij ri cheʼ xinqasaj
Ri qʼanaʼulew kan na (ja) ri jobʼ nrajoʼ richin ütz nasamajij
Ri xepkär nubʼän rusok pa täq kutaʼn
Choj tibʼanaʼ ri isamaj ixtaniʼ, man nitöqʼ woyowal
Rinutzʼiʼ jantapeʼ sotöl chwa jay
E kʼo winäq ri njorolöj pa kitzaʼn taq yewär
Kʼayew ruqumik ri qʼor ri choj tʼoqotʼik
Niqʼaxon nupan koma ri nukumatz
A Niʼch rubʼiʼ rajaw re ulew reʼ
Ojer, rikʼin qʼabʼaj nibʼan makoj
Xa xe bʼa ri winäq kʼo kiméra, luchʼ rupan taq kacho
Taq xutäj yaʼ ri wachijil, xintijoj rupaläj
Pa jäbʼ xa bʼa kuchiʼ yebʼos yaʼ
Ri qachʼipix nitzʼibaʼn täq yojtzʼibʼan pa tzʼibʼabʼäl pa tzʼibʼabʼäl chʼichʼ yiqʼaton taq yitzʼibʼan
Ri achiʼaʼ pa juyuʼ chʼakoj e kʼo rikʼin ri tikoʼn
Xjutïr pe ri tiʼïj
Jebʼel nuna ri tzʼiʼ nibʼoleʼ chwa jay
Ri aq niqurin
La rukej la jun achin la kan qʼux chïk
Yin nibʼenchʼojij ri panuwiʼ
Ronojel ruwiʼ täq qaqʼaʼ qaqän kʼo rixkʼëq
Ri xot yalan tebʼetik, kʼiy qʼaqʼ nrajoʼ chi nimeqʼeʼ
Wakami xjupeʼ ri chʼeʼr
Ri chʼichʼ nikʼatzin chi nibʼan samajbʼäl chi re
Kʼaslik ütz nibʼïx chi re jun cheʼ, jun qʼäyis
Kʼo winäq ronojel qʼij nikitzʼübʼ kabʼ
Kʼo akʼwalaʼ xa bʼa yeʼatʼoxij chi qʼaʼ, ja yeʼoqʼ el
Re bʼaqëy aj pa yaʼ
Yin iwir xinsujuj jun achin täq xuchʼey rixjayil
Man tamestaj ri waʼin paqʼij, jukumaj najowäx
Jebʼël ütz natäj saqmoloʼ
Yin pa wuquʼ nujunaʼ xitochʼan
Kan xe wi ok ri qajawal rukʼwan qabʼey
Ri nutaqoʼn xintäq el, man jun xbʼeyaʼ ta ri akuchiʼ ninwajoʼ wi
Ri akʼwalaʼ yekusküt pa taq bʼey
Chʼikuʼy nibʼix chire ri ruwäch ri chäj, choj qʼän nitzuʼun
Iwir nikʼaj qʼij xinyaʼaj kotzʼiʼj pa juyuʼ
Taq nireperöt ruqʼaqʼal ri candela, nuyöl pa runaqʼ awa
Iwir xibʼepichʼolin bʼa ri akuchiʼ xbʼan yan jächʼ, kʼïy jäl xinwil pe
Jun man jun ntikïr nulöqʼ wi manäq rupwaq
Jebʼël xcheʼër rij ri ikʼoy
Chwa ri ruwachʼulew roj kʼo wi qonojel, chi: winäq, chi chikop, chi tikoʼn, chi chuxtäq (wachinäq)
Re nikʼaj qʼij reʼ xe rusakil ri qʼoqʼ ninpöqʼ
Taq xinpalbʼej ri jun jut, xpichʼipo pa waqän
Kow xqʼajan ri koqolajay
Achiʼël ri ixoqiʼ nikirïkʼ ri kichʼajoʼn chwa qʼij
Yalan kʼayew runojsaxïk jun kʼujay jäl
Jaʼ, ja laʼ ninwajoʼ yin
Ri ixoqiʼ jantapeʼ kʼo kimesebʼal pa kachoch
Taq xibʼe pa kʼotoj bʼay, naj xinsiwanuj qa ri wulew, majun xinwil ta ri bʼay
Ri ixin taq kuk ruyon e kʼïy nkikʼwaʼj kiʼ
Ri kiqʼa ri ojer täq kaʼ yalan yekowin
Jun akʼwal kan numür juchʼoxaj ulew
La jun sotʼosik runaqʼ ruwa achin laʼ, xe ri nichapon
Pa taq alaxbʼäl sibʼiläj chi chʼikuʼy (chʼukuʼy) nimol
Pa täq kiqʼij ánima (kaminaqiʼ) kʼo re kʼo ruchul kaqʼiqʼ
Ke waʼ oxi kan junaʼ xinok ajxajol
Taq nichaqiʼj nuchiʼ kʼïy yaʼ ninqüm
Ri ajqʼijaʼ kan e jun wi chi kiwäch ri ajʼitzaʼ
Janíla (yalan) xinköchʼ ri wixjayil taq xchapon chi we
¿Chike ri xuʼqa chaqʼaʼ?
Ri chʼop xa xe pa taq meqʼmoj ulew nikʼoje wi
Ri jun ruchiʼ jay taräl chi ruwa jay, ütz nbʼan siʼ chi re
Kʼo nukʼas roma ri nutikoʼn
Ri rachäq qʼaqʼ ütz richin bʼilibʼäl tziyäq
Xinjubʼij chi cheʼ ri qʼeʼl (kukuʼ)
Ri nutikoʼn wakamïn kan qecheqïk el rukʼiyik
Ri yawaʼiʼ yetijon poqön, ay ay yechaʼ
Ri wixnan nutzüq jun achin
Jun qʼabarel xtzaq pa chʼabʼäq, xukïch ronojel ri rutzyaq
Ri pa qachiʼ chʼeqël rikʼin ri qakʼaxäj
Kʼo winäq ri yalan joqʼojäq kixkïn
Chöj chïk yepukʼükʼ taq nuwuj ruma e riʼj chïk
Täq xkʼat ri mamaʼ juyuʼ, (Ixkanul), yalan xtinin
Kʼo ixoqiʼ kan kʼïy ruyuchuj ri kuq nikibʼän
Ri rubʼeyal nabʼän chi re, ke reʼ
Rukuʼulbʼaʼt ri Bʼokoʼ nukʼül riʼ rikʼin ri Kʼicheʼ
Yalan koʼöl ok ri nukamixaʼ xinlöqʼ pan Armita
Ri iwir xintzeqelbʼej jun umul pa qʼayis
Iwir xsobʼosoʼ qa waqän pa chʼabʼäq
Kʼa runaj xinoqa qa
Ri piloʼy tew bʼaʼ, roma riʼ xa kʼïy xtatäj qa, npe apam (apan)
Yin xinnimirsaj ruwäch ri nukʼayij
E kʼo winäq yalan e kʼaxkʼäq
Taq yeyuqubʼäx ri karneʼl nkistüqʼ qa kiʼ
Taq yekamsäx ri karnel, (chiʼj) nkoqʼïx kiqül chi chʼichʼ
Ri rusaqil saqmoloʼ choj nikenen
Taq niyaʼ juraj qʼaʼ chi apaläj, janíla niqʼaxon
Xkʼis qa ri nujal
Jun cheʼ xinqiʼ chi tzarajmäq
Kan chaqoj ri jun nukamxaʼ
E kʼo winäq yeyawäj ruma qʼitajïk
Ojer yalan xokusäsäx ri raxabʼäl (xyabʼäl) richin niyak ya chupam
Ri täq tzʼunun ruyon kotzʼiʼj nkisijaj
Achʼäl (achiʼel) jun chʼiti rijiläj winäq taq majun chik rey ta niyumuyüt taq kʼo nutäj (nutij)
Ri chʼabʼ xokusäx wawe ojer, wakami manaq chik
Kʼo jun achin xyaʼ jubʼik cheʼ pa rusut, bʼa ma xkäm
Relebʼal qʼij nibʼix chire ri pa rijkiqʼaʼ ri kaj, re ruximon riʼ rikʼin säq rutzubʼal
Kabʼijir xipe pan Qʼän, kaʼ chwaʼq yibʼe chïk jubʼey (jumul)
Jutaqil yibʼe rikʼin ri wanaʼ
Kan xuruxik xubʼän kan ri nuwex kuchi xukʼät wi ri sikʼ
Janíla (janina) (yalan) xiruxibʼij jun akʼwal, taq xurojij juqʼetaj rujotayil ijqicheʼ,(raxcheʼ)
Ruchuqʼabʼon samaj
Taq kʼo jun nikʼän, nimuq
Jun achin xujaqʼmayij kan ri simäj ri temeyon ri nusiʼ
Ri ajchʼolonel nuchuqʼuchaʼ ruqül ri mamaʼ wakx
Ri winäq kʼo xwaramaqʼ pa rulew, nukʼuq
Ri waq yïn yalan tiʼoj
Kʼo jun achin pokʼöl pa bʼëy, yupül ri runaqʼ ruwäch, ma la kʼäs manäq
Jun achin xchʼay chi cheʼ, xqʼaj ri rutun rij
Re junaʼ re chöj ninchöl rutikik ri wawex
Janipe raqʼomabʼäl xelesäx chi we?
Ri kʼunkʼun yalan jun utziläj ichaj
Ri tzʼikin nibʼix mon chire, manaq rujeʼy
Jebʼël ok kiʼ nel ri pulʼik taq chöj tzʼebʼetzʼöj nubʼän
Kʼo jebʼël rutzʼun la bʼáka
Iwir jun qʼabʼarel xreleqʼaj jun chakäch traʼs
Ri chʼipchʼïp yalan ti koʼol ok, ruyon us yerutij
Ronojel ri cheʼ xkʼajir ruma ruqʼayirïk
Loqʼobʼäl chi re Ajaw
Ri teläy achäq qʼäq titzuʼun ri rij, yalan yetoqa el ri taq nimoyomoʼ pe
Ri winäq taq kʼo nikän kikʼin, konojel ri kachʼalal nıkıwüy oqʼej
Wakami kʼiy ruwäch ri aj nikʼayix
Ri taq ninïta (chʼutiʼq) ruqʼaʼ cheʼ e chaqiʼj chïk, chqibʼaʼ yeʼaqʼüch
Ri te Ixkaj xyawäj, wakami lawalïk
Jebʼël chʼuchʼüj ruwäch la jun abʼäj laʼ
Ri kʼoxkʼobʼäl jun cheʼ chʼitaq koköj ök ri ruxaq, nitïj ri ruwäch
Re kaqasipojik yalan itzel yabʼil
Chuchiʼ ri nutun kʼo jun sal
Jantape ninjechʼuj kibʼey ri winäq
Ri winäq kʼo kinimabʼäl kʼuʼx nkimewayij kiʼ
Re jun nuqʼuʼ (nukʼul) reʼ natabʼäl richin Bʼokoʼ
Ri kär äkʼ chöj bʼoseʼl rij kismal
Niqeneqöt pa qʼequʼn ri achin
Kʼo kaʼiʼ tzʼi (tzʼeʼ) yexaʼaʼ pa bʼey
Yin xinkochij jun waʼin rikʼin jun achin
Ri traʼs jun ruwäch cheʼ (echaʼ) jebʼël kiʼ chi nitij
Iwir xjachatäj ronojel ri xoqa kabʼijir
Jun chʼichʼ paʼäl pa bʼey kʼo ruchʼutul
Pa bʼelejeʼ qʼij chi re rox ikʼ nikʼo nuqʼij yïn
Yïn chanin xinwetamaj xisäm
Ri xokomil yalan ruchuqʼaʼ, ruma riʼ chiqibʼaʼ xuroqij ri qawän
Ri cheʼ ri xintik, jebʼel wakawik rubʼanon
Xinwächʼ ruwiʼ jun yawatzʼeʼ
Ri ley yalan rukʼixal yalan retzelal
Konojel ri ixoqiʼ ketaman yekemon, kʼo kiqʼenebʼäl
Kʼironïk ja riʼ ri nikibʼän ri ixoqiʼ chi re ri kiken täq kʼa ri nitikïr el, richin manäq teqʼël rupan nuʼön (nubʼän)
Täq kʼa ochʼ na ri awän ma jani ütz nitïj richin äj
Nintzïj jubʼa ri taluwäch
Kebʼel raqän pa chʼabʼäq täq xbʼapon
Xpoch’opo’ ri waqän ruma ri tew
Yalan jebʼël ninnaʼ ninqʼetej jun winäq
Ri ichaj xinwüx iwir, xyamayoʼ yan qa
Kan yïn mulan roma ri chʼajon
Pa täq saqʼij jantapeʼ jebʼël raxkʼorokʼoj ruwa ri kaj
Nibʼix taq yalan nasikʼaj ri sikʼ, nuyaʼ jun itzel yabʼil chawe
Jun kej xirunakabʼaʼ kan chi jubʼik aqänʼ
Xitzolin pe pa juyuʼ iwir xinbʼorej pejubʼa nukotzʼiʼj chuqa jubʼa wichaj
Ri kux yerutij chʼoy, yerutij chuqaʼ äkʼ
Jun malkaʼn yalan kʼayew rukʼaslen
Jun xtän janíla (ja nipe na) chi qʼij xripeʼ chwäch jun alaʼ
Pa taq nimaqʼij sibʼiläj qʼabʼarelaʼ e kʼo
Yalan yawaʼ täq xuqa, xyabʼloj (xeʼyalöj) el, kʼi sowan xbʼe
Jumül koröl ri wejqaʼn
Yin täq yibʼison, ma niraj ta yiwaʼ
Re jun wuj re awichin rat
Kuchi kʼo rutzʼukbʼal yaʼ jantape kʼo räx qʼayis
Ri xupubʼäl kʼo ri sibʼäqʼ chuqa pop okinäq chire
Tapichaʼ bʼa jun kʼix pa waqän
Ri qawinaq jantape kukʼwan kachʼïy täq yebʼe pa bʼyajnen
Ri chi wachoch kʼa pa tinamït yalan näj rukojol
Ri oköx kaqaxtän kaqköj ri rij, ri rupam säq, chuqaʼ tijel
Myerxinpichkuj el jun chiköp chi jun cheʼ
Ri rutijul ri achin man tijel ta
Ri numamaʼ ja ri tokʼotäq payiʼaj yerukusaj
Ri kʼixawuchʼ kʼo achiʼël bʼaq chʼut kitzaʼn chi rucheʼel rij
Xipe pa juyuʼ, xinkʼän pe jutziyaj wichaj
Taq nubʼän yalan jöbʼ yebʼetzaq pe kʼïy ul pa bʼey
Ri taq níta ruqʼaʼ cheʼ chaqiʼj, chqibʼaʼ yeʼaqïp
Pa saqʼij, ja chi riʼ taq yalan kʼatän chi re ri junaʼ
Qʼij qʼij yewatzaloj ri tuqʼ pa täq ruxaq cheʼ
Paʼ rujulaj qʼij ma xinkochʼ ta chik
Kʼo winäq jantapeʼ nichupuchüt runaqʼ kiwäch
Kʼo jun ti waq yalan sanasïk xel
Ri qʼabʼarelaʼ yalan yewebʼan taq kʼo qʼojon
Ri bʼay xumulij chik pe jun bʼëy (jumul) ri ulew kojöl täq cholaj
Ri saqbʼäch xutilaj rusiʼj ri oj
Ri iwir xinrük jun cheʼ pa rujul bʼay
Ri qoʼch jun chiköp nim
Taq ruʼanun (rubʼanon) kan konojel ri achiʼaʼ yon (ruyon) saqakaslon nikikusaj
Jun ti riʼij achin nutzijoj chi rijaʼ wakamin jantapeʼ chöj nitzʼinïn pa ruxkin
Ri nutzʼiʼ jebʼël kanunel
Jun alaʼ ruchapon jun xtän pa bʼey, taq kʼa xunaʼ xutʼoqij el riʼ ri xtän pa ruqʼaʼ
Kan chqi bʼaʼ xutzalej el ri bʼojoʼy ri ixoq (ixöq)
Täq naxikinaj jun winäq, mam nasiloj ta ri ajolon
Chwa ri ruwachʼulew sibʼiläj nibʼanatäj
Yïn xinbʼolojij ronojel ri wawän
Yin kʼo jun nukaslon (nukarson) kʼaqoʼj titzuʼun
Ri wijkiqʼaʼ yalan ruchuqʼaʼ
Ri taq äkʼ ninoj kijor rikʼin jut
Ri tix choj nichakachot nibʼyin
Ri koyopaʼ jebʼël natzʼët ri chaqʼaʼ, nisaqtiʼeʼ juramaj
Xinkajmaj yalan roma ri kʼatän
Ri jun achin xuxilibʼaʼ kan ri nukamxaʼ taq xiruchʼäy
Nikikot ri xtän ruma xloqʼ jebʼël ok runip qʼaʼ
Poqön rukʼuʼx ri teʼej chi rij ri ral
Taq xuyanej el ri xti walkʼwaʼl ri wixjayil pa bʼëy, janïla xichapon chire, ruma ri man jani kʼïy ta rikʼ
Yalan xinqʼequmarisaj ri pa wachoch ruma ri sibʼ
Xbʼan jun rujul kej chupan ri kʼulbʼaʼt
Ri loqʼoläj uxlabʼixel xtzʼetetäj täq xqa yaʼ pa ruwiʼ ri kʼajolaxel Ajaw
Xinwetzelaj ri nutikoʼn roma ri itzel aqʼon
Taq xinroqij qa ri qʼayis pa siwan, xbʼe qa rachbʼil ri koxtar
Pa täq nimaqʼaʼ konojel ri ixoqiʼ yechaqaloj
Ri chʼumaʼ yalan utz richin qʼutuʼn
Ri qʼupuqʼik taq cheʼ, majun yekowin ta
Ri akʼwalaʼ taq sibʼiläj yechʼay, yalan yeqoyqöt yeʼoqʼ
Ri e ajkʼayij sibʼiläj yebʼyaj
Ri nuway kuchül rikʼin jun suʼt
Jun ixöq xrikij jun chïk ixöq
Jun bʼëy kan xirukʼët jun sinaʼj, janíla xqʼaxon
Ri nutiʼ xyaʼ yalan achʼïy
Ri chʼichʼ nyaʼöx pa yaʼ chanin niqʼuxïr
Ri piskʼokʼ kan nkʼojeʼ wi jut chi kipam
Ri tataʼaj xuchʼäy ri ralkʼwal ruma man xbʼe ta pa tijobʼäl
Xmutumux ri xot täq xpax
Yin wetaman ninchʼekej jun ken
Ri pa qʼuch samaj yalan utziläj naʼoj
Chwaʼq ninkʼut ronojel ri wetaʼan chi kiwäch ri chʼaqa chïk
Chi jun chʼiwuʼ xinyät wi kan ruqejoj ri nukʼajol pa juyuʼ
Ri tunay cheʼ chaʼnin nijotayin
Ronojel ri mulumïk abʼäj xbʼenchʼaqij kan pa siwan
Riʼ a Chepe kʼïy patzʼän xubʼorobʼaʼ kan pa nusamaj
Taq pin raqän ri awän, kan nichetät ri rukʼiyik
Täq naxupuj ri qʼaqʼ, jebʼel nikʼat pe
Xe ruxkin ri wachoch kʼo kotzʼiʼj
Ri animaʼiʼ nibʼix chi yexibʼin
Ri rutyoxil runaqʼ wäch ma naqatel, ja kʼa riʼ ri oj ukʼwayon qʼij qʼij
Kʼo winäq yalan ütz nkinaʼ nkiqöl ri kabʼ
Xinkʼumij chi machät ri juwiʼ traʼs
Kʼo mes ri yalan yebʼatzʼin chaqʼaʼ
Yïn xinsibʼuj jun bʼaq pa waqän
Xkoxpin ri achin taq xinbʼij chi re chi yojbʼe yan
Ri samajelaʼ täq achiʼaʼ yekimitijuj ri akʼwalaʼ
Kan xijixjoʼ ri wagän roma ri asaron, taq xsokotäj
Ya Ixqʼanil nubʼochiʼij ti ral richin man noqʼta chïk
Ninjuʼ ri waqän pa chʼabʼäq
¿Chike xubʼän chi re ri rukʼayij?
Taq ninwajoʼ ninropij juchemaj yaʼ, majun xitikïr ta xitzaq qa chupan
Ri nuxabʼon xinlöqʼ yalan niwoqöq
Ri chʼakät xinyojbʼaʼ kan pa qʼayis
Xaʼ xtiqʼaʼan xtisijan chik pe mayabʼ naʼoj
Ri nikʼaj qʼij nimaqʼaʼ xintïk nukinaqʼ
Ri loʼx tzyäq yalan chʼanin, nukʼän tzʼil
Taq xinkʼayij ri (nabʼëy) taq äj, kan xemajäj ri winäq chi rij
Ri iwïr jebʼël xinbʼär waqän pa tziyäq
Ri tapäl rutzʼumal wakx okinäq
Re salpeqʼ yalan noqa el chi kipaläj ri ixoqiʼ e yawaʼiʼ
La jun tzʼapatzʼik pa rutzaʼn ixöq laʼ yalan royowal
Rubʼanon kan e kʼo ajpubʼ
Xbʼe pa tzʼuyulen ri ma José
Ri achin ajmeway yalan kʼo rukuqubʼäl kʼuʼx
Ri yaʼ rimil chukojol täq bʼoloj
Ri aranx nokusäx kikʼin jujun qʼutuʼn
Ri nukej yalan nejqaʼn
Achiʼel la jun laʼ, ke la (ninwajoʼ) ninjoʼ
Ri kux nrilbʼej riʼ rikʼin kikikʼel chikopiʼ aj ruwajay chuqa aj pa juyuʼ
Ri ixoqiʼ täq chöj nikitïn ri kiken, yalan yekos
Re tzampolökʼ yalan yekojqaj ri kej, wakx, nikilibʼej kiʼ kikʼin ri chʼitaq (chʼutaq) üs, xiʼl chʼaqa chik
Taq xinkʼät ri nuqʼaʼ, janíla xqʼaxon
Ri kabʼ yalan jebʼel nkinaʼ ri akʼwalaʼ
Nimaläj kikʼojlemal ri qatiʼt qamamaʼ: Ixmukaneʼ, Ixpiyakok
Nikibʼij chi waweʼ riʼ ri rumuxuʼx ulew
Täq xqʼajan ri aj, xrikiroʼ ri kej
Kʼo winäq kan xe wi jun tzyäq lapäl chi rij
Pa täq alaxibʼäl yalan (tzʼan) nukusäx (nokisäx) ri jechʼechʼ
Xinlöqʼ kan jubʼa watzikʼ
Ri akʼwalaʼ ütz nkinaʼ nkisutij ri trompo
Man tachayachaʼ ri qaws xa natilaj rusiʼj
Taq nibʼan ri chʼabʼäq, ütz nikisöqʼ chi aqän ri achiʼaʼ jebʼël kʼa niʼj nel
Kʼiy ruwäch ri kisamaj ri tzʼibʼanelaʼ
Täq jun nitzʼoqpin nikʼujeʼ ruxlaʼ pa rumeskeʼl
Ri iwan jun chiköp räx rij, chelechïk ri ruwa rachäq
Achiʼel jun yawaʼ njilon
Wakamin ruqʼij kʼaybʼäl
Pa chʼaqa taq juyuʼri rotʼ ja riʼ ri ajawaʼ
Man tabʼij ke riʼ
Ri nusaseʼ nqʼaxon ruma riʼ in yawaʼ
Wakami sibʼiläj xjote kajil ri asaron
Konojel ri alkʼwalaxelaʼ yeʼilïx ruma ri teʼej tataʼaj
Ri yaʼ richin palow choj tzäy
Nimachʼumil ja riʼ ri chʼumil ri nel~ ntel) pe pa oxiʼ ramaj ri nimaqʼaʼ
Kʼo qʼataj wakx ri qʼujqʼïk rij kiwiʼ
Ri weqoj xinbʼän yin yalan jebʼël ök
Xinwoloqʼïj chi meqʼen yaʼ, ronojel rij raqän ri nuchaqʼ
Ri ixöq ruyon pa jay yalan nsamäj wi, nubʼän wäy, qʼutuʼn
Ri pa raqän kej, taq nupalbʼej ri kej nel ri rixkʼeq (rixkʼäq)
Ri aj tikoʼn nkichʼol raqän kawän pa saqʼij
Achʼiʼël ruliqʼik rij jun qʼoqʼ
Täq yexikʼan ri täq tzʼikin nkirikʼ ri kixikʼ
Yin xinsïkʼ jun "naylo" qʼotzöl kan pa jül
E kʼo winäq loʼx ri kitzʼumal
Xinkʼül jun aqeʼn yaʼ rutzʼujal wachoch
Xa xe jun kʼaqobʼäl xok chire ri kuk xbʼetzaq pe pa ruwi ri cheʼ
Taq rubʼanun kan ruyon tüt nikiqʼuʼj ri winäq chwäch ri jöbʼ
Tzʼil ri nukamxaʼ
Rij ri traʼs yalan xax
Ri täq bʼuquy sibʼ qʼëq kij säq xe kipan
Jekël nukoton chi ruwa (chwa) xan
Ri jun achin yutül pa cheʼ, nibʼïx chi nim ri chʼaʼoj xubʼän
Wakamïn xinpäj bʼa wixin
Ri chʼakät täq nibʼan, nibʼajix rikʼin lawx
Konojel ri ixoqiʼ ketaman yekemon, kʼo kikʼalaʼ
Ri päk jun munibʼäl pa taq jächʼ yalan kʼo
Taq ninqün ri kape ütz ninlitzʼuj, richin manäq ninqün ta qa ri rachäq
Chuchiʼ ri wulew nikibʼän chaʼoj ri chikopiʼ
Re mamaʼ taq awän reʼ, ja reʼ ri saqijäl
Täq tʼuq ri äkʼ, ma nok ta
Yin xinkamsaj jun tzʼikin chi jun kʼeqbʼäl
Konojel ri ixoqiʼ yekemon kʼo kejqabʼal
Ri kʼeq yalan yetzopin
Ri chʼiwuʼ (chʼiyuʼt) koloʼ kʼan ukunäq, nchʼaj, kʼa ri nibʼal
La jun yutuyik raqän ixöq laʼ, kan chke la ök nunaʼ chire
Bʼlataqtoʼn nichʼoʼn la qʼabʼarel
Täq yeʼasananej ri akʼwalaʼ yalan yetzeʼen
Yïn ninbʼöl ruchiʼ ri tziyäq richin näq nisolöl el
Jebʼël xinchʼutij pe rutzaʼn ri simäj
Chʼabʼ ja ri ri xkokusaj ri ojer täq winäq chi xkibʼän oyowal chi xekamsan
Yin täq sibʼiläj yisamäj choj yin tuqutik täq niqaqʼij qa
Chi oxʼ ox xeʼoqa (xetoqa) qä ri xtaniʼ
Chike nirajoʼ la chetechïk rusmachiʼ
Rikʼin ri salikʼan nijitzʼ ri koʼk
Taq xipaqkʼij ri waqän, xiqöl ri jun ruwi waqän
Wulan kanjun kajon pa siwan
Kʼo je chʼaqa xabʼon yalan nubʼän woqoʼ, kʼo kʼa ri manäq
Ri läq naqʼüy jebʼël ri rij, nichʼajchʼojïr jebʼël
Ronojel ruxaq kinäqʼ xelubʼuluʼ ruma tew
Jun aqʼaʼ xjaqeʼ ri ruchiʼ xan
Re qul re koʼöl bʼa rupam chuwäch ri qäs kuʼn
Juxichʼaj ruwiʼ ri ixöq xbʼe pa raqän yaʼ, taq xbʼechʼupäq
Iwir jun achin yalan nuchʼïj jun ruwakx
Ri jay xinyik junabʼïr kan, kʼïy méra xukʼïs
Pa nikʼaj qʼij yewaʼ ri winäq
Kʼo winäq reʼ jantapeʼ nikiqʼejelaʼ rukʼojlem ri Tataʼixel
Ri xti nukʼajol kan qexqïk ok
Kʼo kaxlanwäy ri kiyon yemurül
Pa ruwiʼ jun nïm cheʼ kʼo jun tok ʼöy ri man nkiyaʼ ta kikabʼ
Jun akʼwal laʼ majun chi ke ta chuwäch bʼuqül pa poqolaj
Ri winäq kʼo sikirik chre ma utz ta yesamäj
Kʼiʼp ja ri ri nok pa weqoj richin ri alaxibʼäl
Ri numamaʼ chöj chik niqʼaqʼan qʼiqʼij
Ri chʼitaq akʼwalaʼ kan kiraybʼäl (kiway) yekiyuqʼuj ri chiʼj
Eleqʼon nbʼïx chre jun winäq ri nelëqʼ
Ri pataq ulanïk eqal ok nikiqoxij el ruxlaʼ kipan ri winäq, richin man jun achike ta ninabʼen
Ri smoʼch jumoqʼaj chʼumil täq kokoj okʼ
Achʼäl (achiʼel) nubʼän jun xtän bʼa ök nuyukʼij pe ri alaʼ chuchi ruxan
Kʼa wuqubʼix ninbʼän nujachʼ
Ri achin xbʼerukaqʼuj ri jun chakäch is
Achʼäl (achiʼäl) jun yaʼl jäl ri nelesäx el bʼa chupam, jumül yoqʼoyïk nubʼän kan
Ronojel ruchi ri wulew nuchʼajchʼojirisan
Pa qibʼochʼil kʼo sibʼiläj kikʼ
Täq nibʼojbʼoʼ ri aj niqʼaxon pa nuxkin
Achʼäl (achiʼel) ruqʼaysaxik ri awän ütz nacholajij, richin ronojel wiʼ nilon ri qʼayisan
Ri winäq niqʼaxon pa kiqul ojer, yekilotzij
Kʼolan kan ri rnaʼj pa ruwiʼ ri chʼakät
Ruqajibʼal kaqʼiqʼ ja riʼ ri ruxokon ri kaj, ruximon riʼ rikʼin ri qʼän rutzubʼal
Konojel ri qʼatoy täq tzij kʼo jun kichapbʼal
Ronojel bʼoraj kotzʼiʼj xenbʼorej el
Jun chʼichʼ tixupüp xikʼo xe nuxkin, xa bʼa ma xirutzäq kan
Re qul re janíla chʼuchʼüj, chuqa yalan kow
Yuchül, rucheʼel rij rukamixaʼ ri ma José
Jun winäq majun rusibʼal ta, ruyon nulöqʼ ri rucheʼ richin rusiʼ
Konojel ri winäq chwara chʼulew kʼo jun kibʼiʼ
Yalan tikʼasäs kibʼix ri taq chikopiʼ taq npakapoʼ pe
Ri amoloʼ nikiyaʼ ri jun yabʼil rubʼiniʼan tifoidea
Yalan yakos täq nakʼwaj ejqaʼn al
Chaqʼaʼ yeʼatzʼët jebʼel ri chʼumilaʼ
Ri raxkej yalan ruqʼaxomal
Ri iwir xinchuqʼij yaʼ chi nupaläj
Xbʼanatäj jun nimaläj oyowal kaqal
Ri kej yetzuʼun pa qʼequʼm
Kʼo wuj yalan chʼitaq (chʼutaq) e xax ök
Achʼäl (achiʼel) nikibʼän chʼaqa kʼexelomaʼ chire jun akʼwal kʼa ralaxik
Wuqubʼixir xinchöp pe ri wachoch
Ri litzʼlitzʼ nitzʼireʼ jataqäl pa kaqʼiqʼ
Loqʼolaj qʼij
Chʼachʼ nibʼïx chi re ri äj taq nok yaʼ chupan, niqʼäy (niqʼey) pe
Jun kej xtikïr xurumij el ri rukoloʼ, taq xuxibʼij riʼ chwäch jun chʼichʼ
Jun winäq yaʼ chupam, nirichʼïchʼ taq nipamäj
Ri ajtzʼisoʼn xuwäq ri nukaslon
Wakamin ri akʼwalaʼ sibʼiläj jiqʼojöbʼ kʼo chi ke
Ri jun chʼabʼäl nichʼichʼan xa xe nokusäx richin koköj chʼitaq abʼäj chi ke chik na jun
Rijaʼ kʼa nijukun na
Ri achijilon ja riʼ ri nibʼanun ri samaj pa juyuʼ
Taq kʼo jun kʼulubʼik, ri ixoqiʼ nikisubʼaj sibʼiläj keʼen
Ri awän tobʼotik chqibʼaʼ nuqʼäj ri kaqʼiqʼ
Re chʼipchʼïp ja re ri jun chʼiti chiköp yalan koʼol ok, qʼän rikʼin saq rij
Taq jebʼël nasamajij ri ulew, ütz nel (ndel) ri tikoʼn
Ri raxtew kan yalan (tzʼan) wi nuyaʼ pa täq taqʼaj
Ri achiʼy niyuqutäj
Ri aj, jantape jisjäq yeʼel
Ri tolonchʼichʼ yalan kow ri runaqʼ
Nikabʼin ri nuqʼaʼ roma ri ruyaʼal cheʼ
Ri rukʼisibʼal taq ikʼ richin ri junaʼ rikʼil ri tewläj taq kaqʼiqʼ
Ri achiʼaʼ e aj pa juyuʼ kʼo kawex
Konojel ri aj Pan Qʼän kʼiy ketemaloʼn
Ri kachʼ cheʼ, kʼo ri pa chawän taq kʼechelaj
Re niʼx re yalan ütz nunaʼ nikʼujeʼ pa aximbʼal, janíla janina kʼa nikʼaqät
Chupan ri nimaqʼij jebʼel xinweq wi
Qas xqakʼul qiʼ rikʼin ri wachjiʼ pa tinamït
Taq rubʼanun kan yalan nokusäx ri kʼan richin kichapik ri chiköpïʼ, wakami ruyon bʼaʼ rujey kej nukusäx
Kʼo jun achin kan na nkʼetät chi rij wulew
Ri tára nukusäx wi richin atzʼam chuqaʼ richin ruxkïn taq kaʼ
Täq xibʼe pa tinamït xinkʼolej el jukʼolaj kiʼen
Ri tubʼutik achin ma junbʼëy nitzeʼen
Kʼo chʼimaʼ ri jebʼel chintla nuyaʼ, yalan kʼa jebʼel chi nitij
Janíla (yalan) yikikot roma xinlöqʼ jun nukamxaʼ
Ja ri nichaʼ rijaʼ, ma qitzij la
Achʼäl (achiʼel) ri bʼey yalan chʼitaq (chʼutaq) ixim abʼäj chupan, nibʼïx wachawïk chire
Kʼo qawinaq ri pa xak yeʼetan wi
Taq noqa el noʼj chi rij jun chäj, nikän
Chwaʼq ninchʼey na jubʼa nukinaqʼ
Pa taqʼaj kʼo janila kʼatän
Konojel ri winäq taq kow yechʼoʼn, jantapeʼ koyowal bʼaʼ
Jun wakx xutïj jun itzel qʼayïs, xsipoj rupan, xjakʼajöt, xkän
Jubʼaʼ ma xinkikamisaj iwir
Pa bʼelejeʼ qʼij nibʼan kimisa ri kaminaqiʼ
Xa jumej ok xitzʼuyeʼ, chaʼnin xikʼo nukʼuʼx
Pa tijobʼäl nawetamaj nasikʼij ruwa wuj, yatzʼibʼan chuqa kʼakʼaʼ taq naʼoj
Ri nukeʼen yalan yaʼ, majun kan ta ütz napon
Ke riʼ apo
Taq kʼo nuyawaʼ, ütz ninbʼutzutzej richin ma nunaʼ tew
Taq yokoyïk nabʼän chire rujitzʼik ri asiʼ, chanin niyojyoʼ qa ri awejqaʼn
Ri nuyawaʼ eqal xkʼachoj el bʼaʼ chire ri itzel kʼatän xchapon richin
Ri achin chʼanäl natin pa raqän yaʼ
Yalan xeʼojowäx ri akʼwalaʼ e akʼaxaxel
Chke ta kʼa xkän wakamin niyijon ri chʼichʼ
Kʼo jun moʼs nrajoʼ ta xiruchʼäy (xiruchʼëy)
La jun techʼetik ixöq laʼ, kuchi la xpe wi ri rutyojil (rutiʼojil)
Ri tixibʼ kaʼiʼ ruwäch, jun ri nokusäx richin rusok ri aqʼal, ja kʼa ri chawän (chawon) nokusäx pa taq kʼulubʼik
Ri munibʼäl kʼatzinel chi nichʼol ri rij richin nitij
Chöj xinyät ri nukaslon iwir chi jun kʼan, ruma majun xinwil ta ri nupas
Yin yalan nqʼaxon ri nukajtajiik
Taq xintʼoyij ri jun stánya chi abʼäj, jumül xqʼalajin kan
Yin xinjanij jun qʼoqʼ pa jun koxtar
Täq jun choj loslïk rubʼanon ma nitikïr ta nisamäj
Kʼo atiʼt ri säq chik täq kijolon
Ri tzaʼj käq ri rukʼuʼx, yalan nibʼan tzutzüʼ chire richin ri nikipïch ri kiken ri ixoqiʼ
Ri is nbʼix chi re, majun kan ta achike yetikon wakamïn, roma qajnäq rajïl
Yalan xjoteʼ rajil ri ixim re junaʼ reʼ
Ri winäq ri nujäl tukʼutik nubän
Re pa rutzaʼn tzʼunün jun qʼayïs käq rusiʼj yalan ikʼojeʼ ri pa taq awän
Kʼo jun ixoq niʼj nikiʼen (nikeʼen)
Xa xe xukolobʼej ruway ri achin jun qʼij
Ri moyiʼ ja ri ri winäq ri ma yetzuʼun ta
Kʼo wayjaläy taq winäq, yalan ütz nikinaʼ yemajon ulew
Jutziyaj kʼan ri xinporoj iwir
Täq saʼon ok chwa qʼaqʼ ri tiʼij, yalan niyichʼono
Pa kiqʼij anmaʼïʼ jun qʼij nkichʼinichʼaʼ ri kampana
Ri kaqasanïk yalan poqön yetiʼon
Pa taq rachoch ri ajaw jantapeʼ kʼo tzʼuybʼäl
Toqʼaʼ xoʼtinitoʼ jun utiw chirij wachoch
Walteʼ ncha jun ixöq chi re ruteʼ ri rachijil
Ri akʼwalaʼ yalan yeqʼetex
Ri akʼwalaʼ e axutiy kʼo re yechʼay ruma ri kiteʼ
Kʼo chʼaqa winäq kan tzor ri pa runaqʼ kiwa (kiwäch)
Ri chʼujaʼ yelokʼökʼ chi kiwäch
Taq kʼo kisisön ri äkʼ man xkeʼok ta
Yin ninkuqubʼaʼ nukʼuʼx, rikʼin ri Ajaw
Kʼïy winäq bʼalan kisiʼ pa jöbʼ
Kʼo ixoqiʼ yalan yakʼayïk kipan
Konojel ri us yalan kitzʼilul kʼo
Ruwa kʼan ja riʼ ri simäj niyaʼ kan ri kuchi nibʼeʼapon ri jun etanik
Re kol yalan nïm ruwäch ri rupachʼuxik, jebʼël kʼa nitzʼintzʼot
Kʼo jun xti wulew kan wachawïk ri abʼäj chupan
Kan püj ri nuchʼakul roma ri kosïk
Taqasaj pe kaʼiʼ nutzʼalam
Qajnäq rupan
Ri aj pa sumaʼiʼ ruyon bʼoseʼl nikikʼayij
Tatzuʼ la akʼwal, choj kapäl ruchiʼ
Ja la ke laʼ apo kʼo jebʼël samaj
Yin ronojel ri wetaman xinqʼalajisaj
Ri matyox ja riʼ ri tzij choqikʼin niqakʼowomaj wi chike na jun
Ri ruwiʼ juyuʼ xkʼat el
Taq xikʼojeʼ pa juyuʼ janíla tikʼasäs xinnaʼ
Wakamin ri a Xwan ajtzʼaq
La jun wuluwïk abʼäj molon kan chi laʼ, chqibʼaʼ niwulatäj qa
Kʼexonïk, ja ri taq nujäch kan riʼ runaqʼ ri bʼoʼj
Xinqʼiyiqʼaʼ jun kumätz pa nuqʼaʼ
Yïn manäq kan ta xa bʼa chke cheʼ ninsibʼej
Ri ikʼoy kʼa altuʼt na, yalan jebʼel niyaʼox chi rij qʼutuʼn
La jun achin laʼ yalan ütz nunaʼ nuröm ruwäch la ruqʼojon
Ri echaʼ pataʼx ma kan ta yeʼatzʼët
Njukʼujüt ri chʼoy pa kʼujay
Qʼopoj nibʼïx chi re jun xtän ri manäq nagon ta roma achin
Taq yalan kujkïk ri ulew, manäq chïk tikoʼn nuyaʼ
Taq kʼo ninwajoʼ, kʼo chi yichʼoʼn
Chi qajujunal xojoqa ke riʼ chik xkoj tzolöj
Kʼa kʼo na kaʼiʼ kʼan numuquj
Xe ta pa bʼëy at pakʼäl wi, katok pe
Jumül yin yamayïk xinbʼän kan ruma ri oxiʼ qʼij kʼatän
Ri yawatzʼiʼ yerubʼachaluj chʼaqa chik tzʼiʼ
Yalan nirechʼeröt pa ruchi ri akʼwal riʼ
Ri juqʼetaj qaqʼos xyachʼeʼ kan rupan chi jun koloʼ pa juyuʼ
Janila ütz ninnaʼ ninwajlaj ri méro
Täq xinnaʼ, xkʼirikʼo ri kʼix pa waqän
Taq achike na jun nasäch, nakanuj, rikʼin jubʼaʼ xtawil rikʼin jubʼaʼ manäq
Ri winäq yalan e tiʼoj ma yetikir ta yeʼanin
Ri paps jun tikoʼn pa oxiʼ ikʼ rikʼin nikʼaj ütz chïk nikʼot
Täq e kʼo muʼq ri pa ulew täq nabʼän awawex, nkitïj ri ijaʼtz ma nel (ntel) ta pe ri awex
Tze tiwachin ri alaʼ xa xeʼ itzel tzij nichʼoʼn
Yalan chʼox xabʼän chi re la atziyaq
Ri nukej xukʼoqpiij rukoloʼ
Jubʼey xinbʼiqʼ jun runaqʼ traʼs
Ri qajen ejqaʼn yalan (tzʼam) kʼayew
Ronojel qʼij nintʼebʼej el ri jun nukaslon pa juyuʼ
Xinwachikʼaj anima numamaʼ, juramaj chi riʼ, xmalamoʼ
Yalan nuyaʼ rukʼuxlal ri nimaqʼij
Ri winäq ronojel qʼij yewaʼ
Ri ak’wal nupötz’ jun che’ chi machät
Ri lor räx rij (rubʼonil)
Jujun ri ajtijaʼ, ajyuqʼaʼ ajqʼatol taq tzij ajʼikʼaʼ e bʼochʼel
Chun chik rujolon ri nteʼ
Yin xinwichinaj kan jun jay
Qʼän ri rusiʼj ri säj
Re nimaqʼaʼ jukumaj xiyakatäj
Jun akʼeq xbʼeruxarij jun xtän pa jun chïk tinamït
Ri jun achin kan nuqʼëj ri qʼayis chuxeʼ ri rawän
Xinkʼumij ri rukutamil ruqʼa cheʼ chi machät (machet)
Xinsibʼoyij chi cheʼ ri jun eleqʼon
Kumätz chire waqän
Ri jun winäq mitij chaʼnin nukʼachojsaj jun samaj
Kʼo chʼaqa kär manäq kimérota
Qäs npakapojin ruxeʼ ri loqʼoläj kaj
Yibʼe pa chajinïk tikoʼn, yenwoqotaj el ri xar, chʼök
Ri wulew ruyon raqʼarik
Ri tokon kʼo rukʼixal chuqa utz nitij
Kʼo qʼutuʼn ri niyaʼ pa chʼerebʼan täq nitij
Xtu, xarukʼän la käq apoʼt
Ri tzʼaq täq nichaqiʼj sibʼiläj kow nubʼan
Yin ninköchʼ man yiwaʼ ta jubʼey
Ütz ök
Achiʼel rukutexik jun küt machät
Jumul takʼwaʼj el la awuj
Chre tyox cheʼ yebʼan wi ri tyox
Joʼok kiwäch ri wakx, nikeqʼekäʼx kipan chi cheʼ
Jebʼël kuchül ruwiʼ wejqaʼn, taq xseqer
Kʼwäx xebʼeʼapon yan?
Ri Nimayaʼ kan mamaʼ ruwäch chuqa ri rupan
Ri wixjayil kan nujaqʼaqʼej ri tzeʼen
Täq kʼo ruchul jobʼ yalan chʼuʼl
Taq xinxajorsaj ri nukʼan pa nimaqʼij, xkʼix bʼa chi nuwa
Ri ajqʼijaʼ jantapeʼ nkibʼän kotzʼiʼj
Ri ma Chepe kan xe wi jun lochʼochʼ bʼatzʼäl ri pa rulaq
Ri ruwa xan pa nuwarabʼäl jay yalan chik tzʼil
Ri apeʼn jebʼel nkiqun ri wakx, aq, kej
Ri muj kaʼiʼ ruwäch: jun richin ri pa ajaw, qʼän rutzubʼal ri jun chik richin loqʼoläj qʼij, qʼëq rutzubʼal
E kʼo karnelaʼ täq yeʼayuqej nikituq kiʼ
Nibʼïx chi wakamin nibʼan meway
La jun jerejïk achin jantapeʼ qʼabʼarel
Ri taq akʼwalaʼ taq kʼo jun niqʼaxon chi ke, yalan yechʼiqo
Yalan jebʼël xintzʼët ri choy pan Ajacheʼl
Ri sotoʼy nikukisaj (nikokisaj) ri ixoqiʼ chi ma niqʼaxon kijolon chire ri teleʼn
Itzel nrakʼaxaj nuxikïn taq ninqïchʼ kaʼiʼ chʼichʼ
Täq nkʼat el jun juyuʼ nitinin nibʼe riqʼaqʼ
Ri jurujïk ruwa juyuʼ man jun chik nuyaʼ
Ri iwan ruyon pa taq taqʼaj e kʼo wi, ütz yetij
Jun kej yalan rikirïk majun kan ta chqibʼaʼ xtayaʼ rejqaʼn
Chi kijujunal ri wachʼalal nkil wotäq maqʼuqʼ
Kakaʼ akʼuʼx
La jun rotʼorïk achin laʼ man aj waweʼ ta
Taq nikitziʼ ri kikeʼen ri ixoqiʼ jebʼel niʼj nel
Iwir xinkʼilij jubʼa nujaws
Ri watal ja riʼ ri nikiqasaj ri achiʼaʼ pa taq taqʼaj, chuxeʼ ri awexanïk
Jebʼël nicholon la ixti ixin a chin laʼ
Taq jun ixöq näq nirajoʼ ta nupön ri ruway, chöj nusubʼaj qa ri rukeʼen
Tubʼananej ri ral man kʼo ta, kan ja xbʼanatäj
Ruchʼichʼ ri a Chepe xotöl pa jun jomojïk jül
Jebʼel tzʼaqät ri ixin xinloqʼ
Jun raqän yaʼ koʼöl ök man jun kan ta nipujüj
Ninwajoʼ nintojtobʼej yichʼoʼn chire la jun xtän laʼ
Ri tuʼch jun chiköp jantape pa jül kʼo wi, nirilibʼej riʼ kikʼin taq sanik
Nikibʼij chi täq xibʼyin, yalan xinoqʼ
Ri kamnaqiʼ täq yeyaʼox (yeyaʼ) el pa kax, nimatzëx el kiwäch
Ri pa wulew kan wajwïk ri abʼäj
Ri bʼaka ronojel nimaqʼaʼ yeyitzʼ
Iwir xinkʼäs jun nuqʼuʼ chi re jun achin
Täqndel (nel) pe ri qʼij, niqʼalajin ri ruchʼabʼ qʼij
Chuxe rumujal jun cheʼ ma jubʼey xtikʼiy ri tikoʼn
Yin ninchʼixej el jun bʼor ixin ma nojnäq ta jebʼël
Naqʼayisaj ri kinäqʼ, aws rikʼin qʼayis jebʼël nikʼojeʼ rusiʼj
Ruyon wotäq ri merya niyaʼox wakami
Ri saqkinäqʼ jebʼel nikʼayix pa täq loqʼol qʼij
Jun achin xuqüchʼ jun lawx chi lima
Xinjabʼij el ri jun qʼeʼl yaʼ
Ri rubʼaqil jolomaj choj sirisïk
Achike la xti chiköp xkʼorokʼoʼ pa nutzuy
Yin xinqʼïp ruchiʼ jun xtän
Kʼo winäq ri yuchʼuyïk runaqʼ kiwäch, kan ke wi ri kalaxik
Taq nichaqi’j ri awän chöj pospïk nub’än qa rupan ri rupatz’an
Chi la pa nutinamit xekʼiyär ri ajtop
Wakamin pachäl jun kiteʼ wäkʼ
Yin iwir xintojtobʼej chi yimuxan
Kʼa ja ri iwir xibʼe chi rakʼaxaxik chi ke nikibʼij
Ri qawinaq ruyon nikiqum kiyaʼ pa tzimay
Wakami ninwajoʼ ninchʼabʼej jun rumiʼal ri ma Xe
Sibʼiläj rukïy ri rujulübʼ ri waqän
Jun achin xupaxij kan ri ruchiʼ nuxan, chanin chïk xinnüt jun bʼëy (mul)
Ri akʼwal xuturej el ri ruchʼakat pa bʼëy
Ri ixoqiʼ nikikʼöl ri kichʼajoʼn taq nichaqiʼj
Jun par xurichʼij kan jun achin ri jun ikʼ kan wakamin kʼa man jani tikʼis ruxlaʼ chirij rutzyaq
Taq niqa ri nabʼëy taq jöbʼ niyakatäj rusimisojil ri ulew
Rixtän chöj e ruseten el ri likʼiläq taq läq pa chʼajomabʼäl
Achiʼel rujuyik jn puyläj traʼs
Ri bʼaq chʼapäl chi rij jun cheʼ pä nimajay
Pikʼïl ri jun alaʼ tzan bʼey taq xinchokomij, kʼawäl xbʼe chi rij
Taq jun yalan natʼxän niqʼaxon rujolon
Ütz awäch ala
Ri ma José yalan chöj rukʼaslen
Ri aj tikonelaʼ yeyakatäj jukumaj
Xinpöchʼ ri tulul taq xinwïl chi abʼäj
Ri xan pa taq jöbʼ, yalan yetumïr roma ri jöbʼ
Ri nuneʼy majun niyawäj ta
Tzay ri kʼatän
Ri tzʼiʼ jebʼël yerubʼayej el ri täq ral
Achʼäl (achiʼel) kibʼey ri masatiʼ pa taq qʼayis, kan yuluyüj ri ruwa taq cheʼ
Ri müsmüs xaxe nuraxarsaj jubʼaʼ ri ulew
Yin xintzuq jun aq chʼanin xtyojir (xtiyojïr)
Ri ut nim jubʼaʼ chwäch ri xpumuy
Joʼ ök ruwäch ri a Lach xusok riʼ
Yalan jaqajïk rij ri wachoch
Pa nujuyuʼ sibʼiläj rubʼey yaʼ kʼo
Jun achin xreleqʼaj el jun machät, xuqʼoqʼoj el pa rukoton
Wakami xeʼalibʼan ri te tataʼ
Kʼo ixoqiʼ chöj nikitzʼäq ök ri kikeʼen pa xot, majun chïk nikikokʼij ta
Achʼäl (achiʼel) jun xoral ri majun winäq ta chwäch, nitzʼiron
Choj nimaqäq ri achin xel pe
Taq xintzʼük qa ri wacho, konojel ri wachkʼujlay xinikitoʼ
Achiʼel jun chʼakät jotzʼöl
Taq näq kow ta nabʼätzʼ ri akaslon, nitzaq qa
Ri chawän (chawon) taq juyuʼ ruyon cheʼ ruwäch
Iwir xijilijoʼ pa chʼabʼäq chi xan
Kaʼiʼ akʼux
Yin pa täq tiqaqʼij yinebʼyaj (yibʼebʼyaj)
Ajchʼabʼäl nibʼïx chi re jun winäq ri nubʼij rutzij ri ajaw
Yin yinel chi re ajyüqʼ
Yalan nibʼatzʼätzʼ ri chʼichʼ chuxeʼ ri ejqaʼn
Ri ixöq xuyachʼabʼaʼ kan ru pam rijoʼq chi kʼan richin nokusaj pa jöb
Chʼanin xbʼusbʼuʼ rij ri nuchʼameʼy
Man xubʼän ta ri kʼojlibʼäl
Ri kʼayläj yaʼ pa taq ewäl nbʼan wi
Ri jikinïk yalan (tzʼan) kʼatzinel richin chʼajchʼoj yakʼujeʼ
Achiʼël rejqaxik ri tzʼaläm, chöj naqʼeʼej el
Yin ruyon utziläj täq chʼabʼäl ninbʼij
Wuqubʼix e kʼo waqiʼ kʼulbʼïk pa tinamït
Kʼo winäq jebʼël ütz nikinaʼ yeʼatin pa raxyaʼ
Chi qajujunal tiqabʼanaʼ qichin
Ri saläk, yalan koköj, yeruchäp ri ixin taq chʼoy
Ri par jun chiköp taq nichʼayon, nikisin
Xirukoyij pe ri wachbʼil taq xiwirkuʼr (xinyuxkuʼr) qa
La tat jebʼël retamabʼal rikʼin la choj aqʼomanïk
Ri nutinamit xe Panu rubʼiʼ richin bʼokoʼ
Yixkitzuʼ pe rijeʼ
Ninwichinaj rulew ri nataʼ
Yin kʼo jun wachʼalal choj tʼayatʼik jubʼaʼ, man jebʼel ta nichʼoʼn
Joʼ yan pan atinïk pa raqän yaʼ
Nukʼajol chwa ryos
Taq xitzaq pa bʼëy xinqöl ri nuchʼek
Kot nibʼïx chire ri jun chiköp xkʼojeʼ ojer, ri yerutïj winäq
Ri wawex chuchiʼ cheʼ, yalan nutäj (nutij) ri kuk
Ri jun yobʼoyïk nustánya xasipaj, kʼa xyalöj na wikʼïn
Kʼo winäq chi oxʼox qʼij yetujan
Kʼo tzʼiʼ paʼtz ri kijey
Ri masat kan qʼuyuqʼik ri rutzʼumal
Wuquʼ nujunaʼ taq xechʼotan el ri nabʼëy wey
Ri mamaʼ selesik täq bʼojoʼy xjoteʼ kajil
Ri qatzaʼn nikʼatzin chi niqajiqʼaj quxlaʼ
Yalan niyaʼan ri chʼaʼk chi rij nuqʼaʼ
Taq jun nirokusaj jun wuj kamxaʼ choj nisowosöt
Richin ruqʼij nusanto nibʼatät ri kwet chwa wachoch
Xubʼaʼ el pa raʼ jun eleqʼon ri qatzʼiʼ
Täq ninwejqaj siʼ yalan yikos
Qonojel roj winäq kʼo qasut pa qajolon
Rusaleʼy ri karneʼl (chiʼj) yalan xkitzʼuybʼej ri qateʼ ri qatiʼt taq rubʼanun kan
Kʼo oköx këq yetzuʼun
Kʼo rutewul, kʼo ruxibʼiril
Xbʼenkʼamaʼ jun koxtar sanayiʼ chi raqän yaʼ, roma ri ralal xintʼiqij qa pa bʼey
Ri qachʼalal xojkitobʼej rikʼin ti jubʼaʼ ixim
Taq xinbʼän juchʼay xajoj, xinqäj numachät
Wakamin yinoruqʼejelaʼ ri wachʼalal
Ri awutzil nisamäj pan awiʼ
Ri pa wulew kʼo jun yanayïk cheʼ, taq nipe ri kaqʼiqʼ kan niqʼaj nabʼij chire, xa manäq chuqaʼ
Chi tojbʼäl mak yebʼe ri e chojmiläj täq winäq, chi yechʼajchʼojir rikʼin ri kimak
Achiʼël runinal ri tzyäq, taq majun ta yajalon kʼïy qʼij
Ri mes jebʼël nunaʼ namäl rij
Re salkʼön reʼ, jun yabʼil yalan itzel, nibʼix chi nojqan
Kʼo paʼk chi waqän ruma ulew
Ri läq täq yechʼaj yesuʼ
Ri xtaniʼ taq kʼo ketzelal nkijopij yaʼ chawij
Xinqʼöch ri waqän pa rujul jun bʼay
Taq xa jumej ok yiwär chaqʼaʼ, nipe nuwaran paqʼij
Kʼa te xjusüs el jun kumätz pa qʼayïs
Jun bʼey yalan chʼitaq abʼäj chupan, chqibʼaʼ yaqiriqoʼ chuwäch, roma yalan qiran
Jinïl ruwäch ri oj wakamin
Ri xan, rikʼin riʼ yebʼan jay
Xqʼaj jun raqän ri nutzʼiʼ
Ri jaqbʼäl kʼïy ruwäch
Yin taq ninkʼwaj eqaʼn, jantapeʼ kʼo nutasbʼäl
Ri pa bʼëy kʼo jun achin raqʼäl xe xan
Taq xutzʼumaj nutzʼun ri akʼwal nabʼey bʼey, janíla xqʼaxon
Ri rujolom qoʼch yalan jebʼel chi ntij
Xeqʼel ri turaʼs chuxeʼ ri cheʼ Ri tras kan xeqʼël chuxeʼ
Yin ninyobʼ jun xax chʼichʼ chi aqän
Kʼo ri akʼwalaʼ e nowinäq, kan kichʼutinal wi pe
Yin taq xitzolin pe pa juyuʼ xomkʼül pe jun nïm jöbʼ xinoqa chi wachoch chʼaqachik chʼaqachʼïk
Xupo’ ri’ chikop ri achin
Ri chinchïy, tzimay okinäq, wi manäq abʼäj, ixin yoʼon (yaʼön) chupan
Ri sip yalan nikʼujeʼ ri chuchi taq raqän yaʼ, ri pa taq meqʼmöj ulew
Taq xinyojej pe ri nuchʼichʼ, janíla yikikot
Jun achin nubʼëj chi qʼaʼ ri rixjayil
Re junaʼ re kʼo janíla janina jöbʼ
Yalan nintij poqon rikʼin ri raxtew
Ri ley xtikʼo jubʼaʼ chawij nisipoj chʼanin chuqa yarukʼis pa kʼix
Xkäm ri kajawal ri tzʼiʼ
Ri chawan (chawon)taq juyuʼ qʼaläj chi näj
Ri kaxteʼl utz yetij chuqaʼ nikibʼän saqmoloʼ
Taq kʼa räx ri qʼutuʼn, majun kiʼ ta
Kʼa runaj xikʼachoj roma ri itzel kʼatän
Taq nintäj ri maqkʼüy, yalan yiwaʼ
Man chʼitil ri raqän ri ma José
Taq xkan (xkëm) ri jun wachʼalal xintelej el jubʼaʼ
yalan nïm rupam jun cheʼ kʼayew ruchoyïk
Xinmäk rupan kaxlan wixin iwir
Pa taq kʼuquj patzʼän yalan (tzʼan) poqolaj
Täq ninwawobʼej ri awän man kʼiy ta ijaʼtz ninkʼïs
Xubʼejij chi qʼaʼ jun achin ri qʼabʼarel
Kʼo winäq yalan richʼirik chi kachäq
Pa ruwiʼ ri juyuʼ yalan tew
Ri nutzolibʼal majun xyaʼ ta pe ronojel
Ri wakx pa täq taqʼaj yalan raqʼaräq (tuqutäq) ri kixkin
Jun winäq ri majun nikochʼon ta bʼa rikʼin ri waran yalan kʼa xwaʼr riʼ
Kʼo aqʼon ri choj kʼaykʼöj
Taq janíla yitzeʼen, nipe raxkej chi nupam
Taq yasamäj rikʼin cheʼ yalan (tzʼan) ntok rupuxkʼil pan aqʼaʼ
Täq jun manaq jun nima ruwiʼ ruqʼaʼ man utz ta nuchop jun samajbʼäl
Ri wakx täq yekamsäx, choj nitzeqʼux ri kuchila chi kiqul
Ri sinakän xubʼochiʼ ij el ri rachbʼil richin xebʼe pa bʼiyajen
Ri oj yalan ütz chi natïj
Wachinel ruwäch ichaj kʼo pa nuqejoj
Chke la choqʼichin ri jun chʼichʼ yojöl tzan bʼey
E kʼo winäq ri chöj yejekmaʼy yebʼyin
Pa rachoch ri ajaw yebʼeʼapon xa xe ri nikinimaj chi kʼo Ajaw
Kamïk chi winäq e kʼo
Ri pa taq nimaqʼaʼ taq nchaqiʼj el ri raqän ixim roma ri qʼij, nikʼatzätz
Jun abʼäj nim, man yatikïr ta naqebʼuj
Jun alaʼ xulatzʼabʼa ök jun xtän pa ruchiʼ xan
Täq nabʼän jun samaj aninäq, kʼo re ma utz ta nubʼän
Ronojel qʼij ninjekej el nuway pa samaj
Ri achin, nujiteʼ nchaʼ chi re ruteʼ ri rixjayil
Ja ta ri ajaw xkikolon chi kiwäch (kiwa) ri wetzelanel
Kan jebʼël ok la xtän
Kʼïy winäq kitaqen ruchʼabʼäl ri Ajaw
Ninbʼän yan ri piskolin chi re ri raqän ixim
Kan xe wi jun tzyäq labʼäl chi rij ruyawaʼ ri jun ixöq
Ri xpeq yerutij amoloʼ, us, choj nitzopin chi nibʼyin
Ri jun xti alaj chäj yabʼäl pe pa ruwiʼ bʼey, xkichöy kan ri achiʼaʼ
Pa täq nimaqʼaʼ yebʼixan ri täq tzʼikinaʼ
Ri siʼ taq chaqiʼj, jebʼël nikʼat
Ri pon jeb’el rujub’ulik taq niya’öx pa q’aq’
Yalan chʼutiʼn ri nuwex xinloqʼ
Konojel ri winäq kʼo kikʼux
Jalojoj ruwäch ri qabʼanoj yeqabʼanalaʼpa qakʼaslen
Tabʼana jun toqʼobʼ, tachajij kan bʼa ri wacho xa yibʼe pa juyuʼ
Jun qʼabʼarel xiruqʼät pa bʼëy nrajoʼ yiruchʼäy
Sibʼiläj xubʼij ri nujiteʼ chwe i xitikïr xinpiskolij rutzij
Taq xib’e pa juyu’ iwir, xintz’et jun koxtar pok’öl kan pa b’ëy, majun xinsïk’ta
Niyaʼan ri qʼol chwäch ri xti chäj xinqöl chi machät
Juchʼixaj rixin xukʼwaj ri achin pa kʼaybʼäl
Jun chʼakät yalan niqitzʼïtzʼ ruma ri man bʼajin ta jebʼël
Ri ajxikʼaʼ taq chikopiʼ, ruyon bʼa pa ruwi taq cheʼ nikibʼän wi kisok
Ri ixoq kʼo rulaqʼel ma kan ta nrajo ri rachijil
Ri jubʼoraj siʼ man kan ta al
Kʼo achiʼaʼ ri ütz nkinaʼ qoloqïk nkibʼän chi re ri kikaslon
Pa rusiʼj ri ikʼoy yekʼojeʼ us
Jun kaminäq tzʼiʼ yalan ruchuwil
Ri chʼoy xurotʼij kʼïy wuj pa kajon
Kan tʼurutʼik waqän roma rukʼetbʼal ri séra
Jun tʼikitʼik winäq laʼ, ma jun bʼëy ütz ta nel ri rusamaj
Ri winäq täq yeʼël el konojel pa kachoch, nkilabʼij (nkilawiʼij) kan ruchiʼ kachoch
Kʼo aqʼon ri yalan nin ruxlaʼ
Chubʼankil ninqʼabʼarsaj jun winäq man utz ta
Kʼo jun wachʼalal jantapeʼ niqʼaqʼan chwij, man jun achöq roma ta
Ri akʼwal xutusej el ri ruwuj, xbʼe pa tijobʼäl
Kʼo yalan kʼin pa wulew
Man tachʼururej yaʼ rikʼin ri qaqʼutuʼn choj paqʼpöj nel
Ri páxa chʼanin nijinijoʼ pa qʼaqʼ
Xa ma xpe ta ri nataʼ wakamin
Ri echaʼ qʼaynäq yalan pitzʼipïk
Täq xinyüq ri kʼakʼaʼ koloʼ, kʼa xnimär raqän
Kʼo jun xupuxik nubʼojoʼy, kʼïy kinäqʼ nibʼe chupan
Awäj nibʼïx chike ri chikopiʼ aj ruwa jay
Ri qaqʼ yalan yojrutoʼ ri chin yojchʼon
Roma nuqʼoral, kan xe wi jun bʼolobʼik xinsetij kan ri pa juyuʼ xitzolin pe
Xwoloqʼïj pe ri nuqʼaʼ, ruma ri xojbʼäl tzʼoʼ katän xqa chi rij
Kʼo rukʼuʼx
Yin naq yibʼe ta
Pan Qʼän ruyon xot okinäq ruwiʼ ri taq jay
Yin xkʼojeʼ jun kemon nukarson, jebʼel xyaloj
Ri bʼaykʼecheʼ manäq yeʼilitäj pa taq tewläj ulew, ruyon pa täq taqʼaj e kʼo wi
Ri joʼq jebʼël nkitij ri bʼakaʼiʼ
Pa taq tiqaqʼij taq yikos, nintanabʼaʼ kan ri nusamaj
Jun alaʼ xulochij yaʼ chi nupaläj
Yïn xinnätzʼ ri wuj chi rij jun cheʼ
Ruxolik ri kinäqʼ rikʼin ri ixim man kʼayew ta, ja kaʼ ri ruchaʼik yalan kʼayew
Ri chʼikoj nibʼan kuchi nitik wi is (saqwach) chuqa awän
Kʼo kan kawinäq junaʼ kʼa kʼo na winäq yeʼuksan ri tut richin kiparabʼal chwäch ri jobʼ
Iwir janíla xintzʼoqpij tewläj yaʼ
Ri ma Chepe jusanaj chi achin
Kʼo jun ti cheʼ jebʼël chayachik ri ruwiʼ
Ronojel, ri akuchi xinikʼo wi chuxe taq cheʼ, xinsobʼobʼaʼ kan ri ruxaq taq cheʼ
Kʼo echan yalan itzel kinaʼoj
Yin ninchʼolij ri nunimal ruma ri xubʼän
Yin kaʼiʼ yan chʼat kenbʼän, ruyon rukʼuʼx cheʼ ninkusaj
Taq xrikiroʼ ri nukej, ja ri taq xtzaq qa ri wejqaʼn
Kan xe wi juqʼetaj nuqʼos xinyachʼej pe ri iwir
Täq jun winäq nitzaltzoʼn ruma qʼabʼarïk, man okel yerubʼilaʼ
Ri kuchi kʼo chʼabʼäq jantape naläx yaʼ chi riʼ
Ri ixoqiʼ jantapeʼ nkijik rupan kikʼojlibʼal richin kapeʼn
Ri taq koköj abʼäj yitikïr ninkʼäq näj
Ri kajawal xik manäq waweʼ pan Iximulew
Ri muxtüqʼ jun chiköp aj pa yaʼ, nujäl riʼ pa rukʼaslen
Kʼo achiʼaʼ kan kʼa e akʼwalaʼ taq nkibʼän kitaqkil
La jun ixöq laʼ kiʼch
Iwir paqʼij silan ri kaqʼiqʼ
Ri bʼala (bʼalam) jun chakachik kʼuxunel chikop
Ninyaʼ royöbʼ abʼey
Jun ixoq xpaqʼix chi qʼaʼ rupaläj roma ri rachjil
Ri ajʼitzaʼ yalan itzel taq winäq
Kʼo yabʼil nukʼol riʼ aqaʼ awaqän roma
Pa täq tzʼiran ulew manaq kʼaslen, ruma manaq yaʼ, manaq cheʼ
Ri qʼor nukʼowsaj awayjal
Taq yenkʼwaʼj juqʼataj achiʼaʼ pa nusamaj, nikʼis kan
Täq sibʼiläj nibʼurur apan, ri xa tew chawẹ
Tzanqʼor nibʼix chuqa (xuqa) chre kiteʼ kamätz
Ri chowix qʼëq rujolon kʼaqoʼj rij, qʼëq rikʼin säq ri ruxikʼ
Ri ixoqiʼ yalan jukumaj yeyakatäj
Jun munibʼäl taq nichaqiʼj qa, yubʼuyïk nubʼän qa
Nibʼïx, chi ri rachʼulew sirisïk
Jun ti alaʼ noqʼ po majun ruyaʼal runaq
Xinkʼupij ruxeʼ ri cheʼ chi wasaron
Yiwaʼ chiʼ taq xchapon pe ri nataʼ chwe, jumül xqʼataqʼoʼ ri nuwaʼin man jun chik xiwaʼ ta qa
Ri wikʼoy xqʼäy qa, xa rikʼin xutzʼët kan jun ixöq
Yalan täq wiʼx ok ri täq wawex wakami
Ri wachʼalal utz nkinaʼ ri aws qʼor
Kʼo jun nukaslon (nukarson) yalan yatzʼ, taq xilukeʼ qa bʼa, xinreqij
Nikebʼëbʼ ri chʼabʼäq ntel pe pa (Ixkanul) bʼolej Junajpu
Pa täq taqʼaj yalan jebʼel nubʼän ri kʼun
Choj nibʼolmaʼy ri jun tiʼojiläj aq xikʼo iwir
Pa nutinamit e kʼo kʼiy ajkem
Ronojel ri wijaʼtz xchʼotot kan pa bʼey taq xitzaq
Xinkʼapij ri traʼs
Ri ikaʼn nkitïj ruxeʼ ri tikoʼn
Konojel ri ixoqiʼ yekʼaybʼalin pa ruqʼij kʼaybʼäl
Xa kʼa re kan xinkʼulbʼa jun nukʼajol
Yin xinsumij el jun abʼäj pa täq cheʼ
Kan xikʼaskʼoʼ taq xikʼo ri nuyabʼil
Täq man ütz ta nirakʼaxaj nubʼän rujechʼ
Junabʼir xentyojirsaj el e kaʼiʼ aq
Kʼo tzʼeʼ (tzʼiʼ) jebʼël ketaman yesakin
Ri pur, pa yaʼ kʼo wi chuqaʼ ütz chi nitij
Kʼo oxiʼ ruchij ri a Xwan
Xa xe nikʼaj aqʼaʼ ninköchʼ yikʼaseʼ
Täq yerijix ri winäq, nisaqir ri kiwiʼ
Yin yalan yichulun pa nuwarabʼäl
Kʼo jutzubʼaj qʼayïs pa samaj
Ri ixoqiʼ täq nikibʼän qʼor, jantapeʼ nikitukutaʼ
Yin ninchʼik cheʼ rikʼin ri warwenx chi ma nitzaq
Ri chokoʼy yalan kʼatzinel chre ri ken
Ja ta xtiqaluk qiʼ chwa ri ajaw
Jun kaʼaj jebʼël yaruparaj pa jöbʼ
La jun winäq laʼ xa itzinel, rumak rijaʼ xqatzʼük el ri oyowal
Chupül ri qʼaqʼ taq xinok apo ri pa wacho roma ri xibʼetzaq ök
Ri chʼayoj kinäqʼ kʼiy mul ja ri ixoqiʼ yebʼanon
Chire ri kʼulchiʼaj nabʼïj wi ronojel ri nawajoʼ nabʼän
Ri akʼwal pilan el ruq pa bʼëy
Ronojel ri xaʼoj xureqʼ el ri tzʼiʼ (tzʼeʼ)
Xinkeqʼuj jun chʼichʼ chi ruqül jun wakx
Rikʼin ri wiʼt nichʼay wi ri ixim
Yebʼolqoʼt ri akʼwalaʼ chwa juyuʼ
Ri junabʼir xubʼaqij riʼ ma José rikʼin ri rutikoʼn
Ri ma Poʼl kʼo ruqʼaʼal wakamin ruma samajinäq pe yalan
Taq noqa jun nimaqʼij ri pa taq tinamit, kʼo bʼey nibʼan jeʼ xajoj
Oxi junaʼ xirilij ri nuyijteʼ
Taq xisach chubʼanik ri jun kamxaʼ, janíla xichap (xichʼolïx)
Nitixun ri yaʼ pa täq kʼojlibʼäl täq nubʼän jöbʼ o (jäbʼ)
Xinkʼowsaj jun akʼwal, pa ruwiʼ raqän yaʼ
Re junaʼ xtok pe, nintojtobʼej nintik qa bʼa wis
Ri watiʼt jantapeʼ xubʼän nuchʼoʼx taq kʼa in koʼol ok
Yin kʼo kaʼiʼ yuqʼ chi rij nuchʼakul
Yalan korokïk chïk jun wey
Yalan xmutzʼutzʼ ri rij saqmoloʼ täq xipaʼeʼ pa ruwiʼ
Lubʼül kan jun saqmoloʼ pa qʼayis
Ri kʼajolaxel Ajaw ruyon kʼanbʼäl tzij xtzijon wi
Kʼo winäq tzʼurutzʼüj ruwa kachoch
Chi qʼabʼaj xkʼachoj ri nusamaj
Jun qʼij chwaʼq nintäm atzikʼ (watzikʼ)
Janipeʼ na rubʼaqil jolomaj xeʼilitäj pa jul
Jebʼël najowäx xa bʼa kuchi ri alaʼ ruma yalan nowinäq
Jebʼel xintäs ri (nuchaket) nukoton
Ri chʼitaq akʼwalaʼ e tiʼoj yalan yelotäj ri pa kiqül chuqa ri kaqän
Jebʼël chäqʼ ri traʼs
Ri tokʼöy yalan poqon yechʼopon
Ri aq taq nutäj runaqʼ taq traʼs, kan niwaqʼäqʼ pa ruchiʼ
Jun winäq riʼj chik, yochoyïk titzuʼun
Kaʼiʼ mul xikʼastäj chaqʼaʼ
Yalan chʼanin xkorokoʼ ri nukoʼk ri xinbʼän
Täq jun niqʼaxon rukʼuʼx rachäq ma utz ta nibʼyin
Taq xichʼoʼn el chire ri jun xtän pa bʼëy, chöj xuyüchʼ kan ri runaqʼ ruwa chwij
Iwir xinkïch kan ronojel pa wachoch
Chqi kʼa teʼ xwajwoʼ pe ri jobʼ
Achiʼel trompeta niqʼajan ri tʼotʼ
Ri rumuʼx yaʼ jebʼël ntikitij ri wakx
Ri tzʼaʼr kuk ruyon pa täq koköj juyuʼ nikʼujeʼ wi
Jun akʼwal nunimaj ruteʼ rutataʼ, utz nitzʼët
Janipe la bʼey (mul) xojqʼatbʼeyaj pa taq bʼey koma eleqʼomaʼ
Ri ma Chepe kʼo oxiʼ rumiʼal
Taq jun ixöq kan tzorotzöj pa runaqʼ ruwaʼ e kʼïy yeʼajowan
Chke la ruwa kʼo bʼey yalan niyupuyüt ri runaqʼ nuwa
Kʼo tinamït ri kan e kʼiy chʼayol chʼichʼ e kʼo
Chöj ninmäkʼ ri waqän taq xinel pe, majun xkinaʼ ta ri nataʼ
Ri pa saqʼij jebʼël chaqiʼj ri siʼ
Ri yawaʼ kʼa pa oxiʼ ikʼ xtikïr xyakataj pe
Janíla (janina) niyusun ri pa nusut ruma ri tapäl
Ri raxik yalan rupoqonal
Ri nulaq xupaxij ri nukʼajol
Xöp nibʼïx chire rutzubʼal jun äkʼ, ri qʼäq rikʼin säq ri rusumal (rismal)
Kʼa runaj nikʼo jun junaʼ
Chi laʼ jubʼül wi ri abʼäj la miyär
Choj nimoymot ri qʼij täq kʼo sutzʼ
Ri aqʼawinäq nukʼöt awex, richin nutäj ixin
Ri winäq e bʼeyomaʼ nibʼusus kimérya
Qʼatäl jun cheʼ pa jun xataʼt (xataʼ)
Yalan nikʼotot ri ruwa xan
Jebʼël ninjachajaʼ raqän ri ti nukʼajol täq xubʼan pe ri wachbʼil
Kʼaslem nibʼïx chi re ri ruyaʼon ri Ajaw chiqe qonojel
Ri wixjayil yalan niyokeʼ chi loqʼoj pa kʼaybʼäl
Jebʼël rupan ri oj
Yin e kʼo kaʼiʼ puʼch wäkʼ
Ri bʼoronïk kan xa xe wi ri patzʼän rikʼin ri qʼayis niyaʼ chʼiti bʼa ulew chi rij
Pa kʼaybʼäl xinlöqʼ oxiʼ ruwiʼ anx, chöj xinunej el pa nuqaʼ
K’o winäq yalan ütz nikina’ rupospo’y ri wakx
Yïn yalan ütz ninnaʼ yibʼebʼyaj jukʼan chïk tinamït
Ninbʼütz jun naylo pa Koxtar
Ri chʼichʼ chʼat yalan nqitzʼiqöt taq yawär chuwäch
Ri itzel wachʼalal xukʼekʼej jun nuway
Ri qʼayis täq nichaqiʼj choj tzaʼy, (tzoʼy) naq ralal
Taq yalan puchʼ chi runaqʼ awäch, man yatzuʼun ta jebʼël
Jun ti laj äkʼ
Ri aq taq yenüm yesikʼin pe
Utz chik chi ninkanoj wixjayïl
Sibʼiläj xikʼoxin ri pa nimaqʼij
Yin man ütz ta ninnaʼ ri qoq wäy
Yin xentor rey jun alaʼ chi qʼaʼ
Ri jos yalan nikʼatzin richin niqupïx qʼayïs
Täq xinaʼpon (xibʼeʼapon) rikʼin ri yawaʼ liʼan chïk
Ri peluka äkʼ choj chʼolochʼik rij ruqul
Yin täq yiqʼabʼär sibʼiläj yisikʼin
Xinroq rupaläj chi suʼt ruma xchapon chwe
Kan sibʼiläj chi poqonäl nqakʼowsaj chupan re loqʼoläj säq kʼojlen
Yin xintäq el jun nutaqoʼn chi rij ri ma Chepe
Ri wakx täq nikʼän yan, nisibʼo ri rupan
Ri tzetz, jun ichaj tijel
Ri molbʼäl nikʼatzin yalan täq nibʼan chʼayoj
Yalan utz ninnaʼ taq nintij tiʼij
Kʼo winäq choj chik wuqʼul kij ruma kirijixik
Ri saqkʼoxol xa xe chi kiwa ri ixoqiʼ nukʼut wi riʼ
Xa nipe yan ri nuwaʼil, nicha ri ixöq
La xixok ok pa jay?
Iwir xinkel ri aqʼon chinupaläj
Taq xinkʼeq ri numachet, xchʼikeʼ chwa jun kutaʼn
Ri ajtzʼisoʼn (ajtʼisoʼn) chqibʼaʼ yekibʼän ri karson (wex)
Qʼosibʼäl rubʼiʼ ri achöq rikʼin nibʼan wi utzil ri bʼoʼj; ri xataʼt pa rutzaʼn
Iwir xchaqʼin ri akʼwal
Jeʼel yakayik xubʼän el chre jun ejqaʼn rusiʼ ri achin
Ri pa taq qʼän ulew yalan qereqïk nubʼän pa jöbʼ
Yalan lojlik xel ri chijol
Taq xinkʼän ri wulew chi re nataʼ (nutataʼ) janíla janina xikikot
Ri qʼol nayaʼ ruqʼaqʼal, nikʼat, nubʼän ruxaq qʼaqʼ
Ri ajxikʼaʼ täq chikop yebʼe pa kaqʼiqʼ
Ri akʼwal kow xuyuʼtʼutʼej ri jun yutʼuyik traʼs
Chwäch, apo
Nibʼïx chi ri xokön qajnäq ruchuqʼaʼ chwäch ri ijkiqʼaʼ (ikiqʼaʼ)
Ri chʼoy xkibʼän jun kijul pa ruskinaʼil ri jay
Ri itzel kʼatän nqʼeqïr ri achʼakul roma
Konojel ri ixoqiʼ ri kʼo kachjilal, kʼo kalnan
Ri mamaʼ yeruchʼöp ri xtuxaʼ
E kʼo winäq ri chöj roqorïk kikarson, (kiwex)
Ri ruwäch ri kaplïn chuy nikʼayix
Jun ixöq chöj xutzalej el ri ral, yawaʼ
Tzʼantape qʼij xubʼän iwir
Achʼäl (achiʼel) rucharik ri qʼayïs chi asaron xa xe näq kan ta ninaq ri ulew
Ri tzʼiʼ täq nutzʼet ri rajaw nitzʼuytzʼut
Ronojel ri wuj xinxaqij rij ruma woyowal
E kʼo täq neʼy yalan yeʼoqʼ
Kan juqʼoyaj ruchʼakul ri alaʼ
Yalan jukʼujik xkibʼän kan chi re, ri cheʼ chʼanin xchaqiʼj
Ri kʼoy pa täq kʼechelaj e kʼo wi
Taq xel pe la jun ixöq la rikʼin ri rachijil, xutanej pe ronojel ri rutziyaq
E kʼo winäq yalan e utz chuqa e kʼo ri yalan e itzel
Tijoj qʼij kʼo ri achin täq xkän
Chi jukachʼ xubʼiqʼ qa ri wäy ri tzʼiʼ
Ri xik jun ajxikʼ chiköp, ruyon tiʼij nutäj, ri rixkʼäq chigokinäq rey
Kʼatzinel chi utz nqakʼwaj qiʼ kikʼin qachkʼulujay
Ri ixoqiʼ täq yekitzuq ri äkʼ, yekiturij
Ri ip jun cheʼ nukusäx (nokisäx) ri ruxaq richin aqʼon
Ri tzʼiʼ yalan kijiqʼul, yekamsäx
Ri nuraybʼäl yin ja riyiwaʼ ta jebʼël
Wakamin ninnojij ninbʼän jun wachoch
Ri winaqiʼ nkiqüm ri kuxúxa richin yeqʼabʼär
Ri bʼatzʼbʼäl jantapeʼ chuchiʼ täq yaʼ kʼo wi
Chʼanin xechʼimoyir ri taq nuchʼimaʼ
Chke choq richin la jun kaxlanwäy weran pan ulew
Kʼo winäq yalan yeyuxmaʼy ri pataq moloj riʼïl
Ojer xekʼuje ajtun waweʼ
Ri labʼitzetz yalan niqa chi nuwäch nintïj
Ri nuqʼutuʼn majun chäqʼ ta
Takelaʼ pa achubʼ richin ntzʼaneʼ kan
Ri simäj yalan tʼistʼik rutzʼaʼn, kʼo re niqʼaj
Kʼo aqʼon täq niyaʼ qa pa yaʼ yewosös pe
Ronojel ri kʼaybʼäl xnoj chi winäq ruma ri nimaqʼij
Ri qʼol nbʼïx chi yalan nukʼiytisaj ri tiʼoj chi re jun sokotajik
Yin kʼo jun wiʼ woj chöj yayöj rupam
Lokolik ruqʼaʼ achin, majun ninaʼon ta chubʼanik ri rusamaj
Ri xpaʼch räx rij, nikʼujeʼ pa täq abʼäj
Xe jumoqʼ ixin nayaʼ chre ri aq
Yin xinjalwachij jun nuwakx, chi ruwäch jun kej
Ri kaqajäl yalan nyaʼ rikʼin ri pa chaj qʼor (atzʼan qʼor)
Chupam xkoʼl nikʼo wi qa ronojel ri nutäj qa jun winäq
La ixöq laʼ, kan xe wi jun läq likʼïl pa rachoch
Iwir xilitäj jun achin ximïl kan chwa cheʼ, janíla chʼayon kan
Taq xinlöq ri nukamxaʼ yalan pin, wakamin xaxïr qa
Kʼo achiʼaʼ ütz nkinaʼ nkikusaj jun tekʼetik payiʼaj
Kʼa, kʼo na
Achike xiwucheʼej iwiʼ rix pa ruwiʼ ri kʼayewal?
Ri bʼay jun chiköp aj ruxe ulew Taq nok pe äj ri awän nujäkʼ (nujikʼ) qa richin nutäj (nutij)
Ri qʼabʼarel wi natikmayij nitzaq
Ri awän taq yalan niqʼaysäx, soposik rupan ri patzʼän nubʼän
Jun chʼiti xtän chöj xusetʼej el ri ruchaqʼ pa bʼëy, xa janïla (janina) tew
Ri ikäqʼ nkʼatzin chi yakʼaqon rikʼin
Ri tzʼe tzʼiʼ tzujül pa bʼëy, yalan royowal
Achʼiʼël rukʼupixix jun bʼätzʼ jun kʼan chi eyaj
Ri chaqʼaʼ xinwaxaj xchʼoʼn ri xochʼ
Ri junaʼ xikʼo kan, xinwil jun tzaqik pa nukʼaslen
Tiqayaʼ na retal ruxaqil rutzʼibʼal
Kʼïy kʼäj chipïl pa ruwiʼ nuqʼoqʼ
Taq xitzolin pe ri pa kʼaybʼäl, kan xe wi ri oxi oj xinsirej pe richin ri waʼin paqʼij
Ri jun yiqʼiyïk xkoyaʼ xalöqʼ pe chwe, jumül qʼaynäq
Re kuruchïch (qʼëq) ri rij, kʼo bʼa kʼëq pa rusut rikʼin bʼa säq chi ruqül
Jantapeʼ niyubʼuyut chi rutzaʼn ri umul
Kʼo winäq ronojel qʼij nikitzajij tiʼij pa qʼaqʼ
E kʼo winäq yeʼoqʼ taq niyawäy la ikʼ
Ri ajqʼojom xuchilabʼej jumolaj rutzyaq
Xinwixowaj ri traʼs xusipaj ri a Lucho chwe
Ri machät yalan nikʼatzin chi re ri achin, ri nisamäj pa täq juyuʼ
Jun achin xutzʼuybʼej ri panuwiʼ (nupayiʼaj) jumül tzʼaratzʼïk xubʼän kan
Ri ixoqiʼ man yekajoʼ ta yalan ri e kiyjʼal
Jun achin ranäl oxiʼ koxtar ixin (ixim), chi ruwäch pa kʼaybʼäl
Taq nibʼenkʼamaʼ joʼq yïn pa juyuʼ, ütz ninxïtʼ ri pa yaʼl, richin kʼïy nok pe chupam
Ri tzʼiteʼ setesäq ruxaq chi yalan kʼa xax, ja kʼa ri rusiʼj käq titzuʼun
Ri kej, ri wakx, ri aq, ri masat, kʼo kipich
Achʼiʼël nakʼujij ruwiʼ jun chʼiti chiköp chi cheʼ
Taq nujäl riʼ ri qʼij rikʼin ri ik nqʼequmär jubʼaʼ
Wakawïk ruxeʼ ri páxa ri tzubʼül chwa jay
Ri kaqacheʼ yalan kow
Achiʼäl (achiʼel) nikibʼän ri akʼwalaʼ, taq nikiqüm ri aqʼon, choj nikichʼumuchʼaʼ,
Ri jubʼutzaj tzyäq man kan ta al
Pa kiqʼij animaʼiʼ ri winäq yebʼekiqʼejelaʼ ri kamnaqiʼ
Ri chʼajöy tzyäq nupiskolij ri tzyäq chwaqʼij
Chupan ri rebʼäl niyak wi ri yaʼ nukusäx qʼij, qʼij
Taq q’än chïk ri tra’s yin ninqasaj ri wichin
Kʼo jun yubʼuyïk nupayiʼaj (nupawiʼ) ütz ninkusaj chire nupoy
Ri taq riʼj achiʼaʼ kan nankitʼebʼri kikaslon chi kʼojobʼäl
Täq nikʼis qa rukʼatik ri nuchaj chöj chik niyupuyüt
Taq yekän ri winäq, niyupeʼ el ri runaqʼ kiwa
Jun akʼwal xroq chi pas roma ri ruteʼ, nibʼïx chi xreleqʼaj el mér
Yin yalan yiqumun kape
Kʼo ixoqiʼ jukumaj nikitzukʼej pe ri kal
Wakami xchameʼ rukʼatan nuchaqʼ
Jun achin xirumoyirsaj kan chi jumoqʼ poqolaj
Ri achin rukʼwan telecheʼ, nsamäj ruma yalan nim rumak xubʼän
Ri ixöq xuxirej pe kaʼiʼ xirixäq taq bʼojoʼy pa kʼaybʼäl
Taq majun siʼ ta ninwïl chuxe cheʼ, chi jun xukxübʼ ninqajbʼej el ri ruqʼaʼ taq cheʼ richin ri nusiʼ
Junan yetzuʼun ri a Xwan rikʼin ri a Xe
Täq xepe ri kanöy täq kʼoʼx, xinwewaj ri kʼoʼx
Ri chʼaqa xebʼe, ja kʼa ri chʼaqa chik xekanäj kan
Kan e kʼo wi ri nikichʼabʼalij ruchʼabʼäl ri ajaw
Pa jun chïk junaʼ nikʼo waqän chuwäch ri nunimal
Rabʼajal awän, ja riʼ ri chʼitaq kujkäq taq ulew kanajnäq kan chi re ri awän
Ri tzʼiʼ yalan jebʼël nunaʼ ri tiʼij
Jun achin xuti kumätz xkän
Kʼo jun ti chikop ri xa choj nichʼetet chi nibʼixan
Rikʼin xoqʼop nikixim kiwiʼ ri ixoqiʼ
Taq pujpïk rupan jun oj, ma jun ütz ta
Ri jun qachibʼil chʼanin xkolaj
Yalan ütz chke ri winäq ri naqaj kʼo wi kulew
Ruyonil xkanäj kan ri achin täq xebʼekän ri ralkʼwaʼl pa tzyäq
Xchʼayatäj yan ri nukinaqʼ, wakamin ninwakuj el ri rij
Ri kabʼraqän xu muchʼuchʼej rulemow la jay laʼ
Ri xenen yalan yechʼo pon
Ninwajoʼ kaʼiʼ simäj richin ninnükʼ nusiʼ
Sibʼiläj wa nibʼirïr ri juyuʼ iwir
Ri tixtän retaman chï nuyoqʼ ri keʼen
Ri kanol taq kʼoʼx (kanöl yaʼ) yekikʼäm el ri yekʼayin kʼoʼx
Ri chiʼj nikichäkʼ ri bʼinën
Ri rusakil ri tzʼetzʼ utz chi nitij
Ri winäq kami ma yetikïr ta chïk yeʼajilan chi yeʼapon pa omuchʼ
Taq yoköl rukoloʼ ri nukej, chqibʼaʼ nikiritäj
Ri akʼwala yalan yeʼechaʼ
Kʼo jujun winaqiʼ kʼo kiqʼaqʼ
Jebʼël ninwakʼaxaj ri qʼolonïk pa qachʼabʼäl
Ri qʼinüm yalan qʼutül
Ri kotzʼiʼj täq nachʼup, chaʼnin nimayir
Jubʼey (jumül) xintzʼët ri köj
Taq niqachët ri cheʼ chi chʼichʼ yalan ütz niqanaʼ
Choj kusül rujolom (ruwiʼ) ri akʼwal chwa qʼij
Janíla janina xinkʼaqatij ri nuqʼaʼ, roma xukʼät (xirutiʼ) ri üs
Sibʼiläj nkaso ri kej chuxeʼ ri rejqaʼn
Pa täq kʼaybʼäl yalan xaqʼeʼ ri pruta (munibʼäl)
Kʼo achiʼaʼ yalan yesamäj ri jun qʼij, nichʼubʼ kan ri kisamaj
Kʼo jun bʼäy (bʼey) xirubʼäkʼ nataʼ chi koloʼ
Kʼo chʼiwuʼ yalan jebʼël richin nibʼan koloʼ chi re
Ri akʼwalaʼ yalan ütz nikinaʼ nikichüp ri qʼaqʼ
Yin waqiʼ junaʼ kinok wi ajtʼisoʼn
Ri kinäqʼ rij awän yalan utz chi nitij
Ri tzʼuluʼaj janíla ök ütz ri pa weqoj ri pa loqʼoläj qʼij
Ri nchaqʼ yalan utz nunaʼ nutij ri kuxïn
Aqʼen ja ri ri nikokisaj ri ixoqiʼ nikiya keʼen chupan
Xa xe nikʼajtaʼq qʼij chïk yisamäj xa xbʼe nuqʼij
Ri ayin jun chiköp aj pa yaʼ, yalan nüm (nïm) raqän
Pa kʼechelaj nubʼän yalan jöbʼ
Täq nipe sibʼiläj kaqʼiqʼ nutililej el rusiʼj ri traʼs
Ri aj, yalan nüm (nïm) raqän nel
Ri tára yalan nïm rupalen, chuqaʼ nel xa xe pa taq taqʼaj
Ri jut e kʼo chuxeʼ ulew
Yalan nim ri tobʼäl xyaʼ chwe
Rikʼin ri qʼabʼaj yojtzʼibʼan wi
Ri täq aq chiköp ruyon chuxe täq jay yekʼojeʼ wi
Jantäq re pa täq runikʼajal ri cheʼ yekʼujeʼ ri jut
Taq niporöx ri kʼaʼ, yalan jebʼel ruxlaʼ
Ri jun wakx xutzebʼebʼaʼ kan ri rachäq pa bʼey
Jun akʼwal nuqär (nuqer) riʼ pan ulew, chanin nujarsaj (nurelejsaj) ri ruq
Kʼo tinamït yalan yokol ri jobʼ
Ri chuxeʼ taq alaxibʼäl yalan yebʼan ajxojolaʼiʼ
Kan tzukül pe ri chʼut pa waqän
Yin janíla ütz ninnaʼ ninkʼachiʼij ri kʼatanaläj kape
Oxmul xchʼoʼn xbʼixan ri oyöl jöbʼ
Ri rukʼajil cheʼ niyaʼox chi kixeʼ täq äkʼ
Ri ixin pumay yalan ütz chi re ri qʼaxon chulaj
Xtibʼentzʼeta chi rachoch
Yalan yuquyïk ruqul ri nukej
Ri winäq ma jubʼey nikibʼän oyowal kʼo ri uxlanibʼäl kʼuʼx kikʼin
Nijerejöt xoqa ri achin ruma xubʼän kan oyowal
Ri ajkoyaʼl yalan nikʼatzin pa täq jächʼ, niyaʼox jäl chupan chi nejqäx
Ninwajoʼ ninjäl qʼanajäl chwäch saqijäl
Jun achin kan xuxïl ri rupam rukamxaʼ ruma royowal
Nabʼëy xtʼitʼirsäx ri waqän kʼak riʼ xoqʼomäx
Ri ajqʼijaʼ nkiya kiqʼij ri iqʼ
Yalan nqʼaxon jun waqän xjachatäj
Yin kaʼi mul yijalon pa wuquʼ qʼij
Ri ranarik taq koxtar, man jun kan ta ütz nawejqaj taq kʼo rupan roma ri yalan nim kaqän
Ri qʼatöy tzij xiruyaʼ pa cheʼ roma ri xinchʼäy (xinchʼey) jun alaʼ
Pa täq taqʼaj, ri tulul cheʼ sibʼiläj nim ndel (nel)
Jun achin xritzij jun alaʼ rikʼin jun xtän, ja kʼa ri alaʼ xkän
La jun ixöq techʼan chi tzʼuyulen rikʼin la rukʼayij, yalan ütz runaʼoj
Wuqubʼix apo nuqʼij yin
Iwir xintzʼuk tzij chuwäch nata
Tyox cheʼ rubʼiʼ ri cheʼ ri yalan jebʼël tzʼalän nuyaʼ
Yin wetaman ninjös cheʼ
Ja ri wäy nqatij täq yojnüm
Kʼa waweʼ nichiqiq xuʼqa ri alaʼ ri xtikmayix pe
Ninchʼoxej jun päk pa nuqʼaʼ
Ri ruwa uqʼij ja ri qʼasaʼj (siaʼj)
Choj chïk nutül ri nusamajibʼal
¿Janipe kʼa wäy xrachaqij el kʼa?
Ri ik jubʼaʼ ma rikʼin ronojel ri qʼutuʼn ntok (nok) wi
Ri wawän jebʼel xejqanüj
Kaʼiʼ achiʼaʼ nkikamisaj kiʼ chi tzeʼen
Ri kʼixtan yalan utz chi nitij
Xinjumij el ri nuxajabʼ pa qʼayis
Rikʼin ri ik nbʼan wi ri chilmol
Matyox, nimaläj matyox chawe chire ri rakʼaxxil
Ri akʼwalaʼ ri yalan yechulun pa kiwarabʼäl nibʼix chuluk chi ke
Iwir nibʼaqabʼot jun tzʼiʼ xikʼo pa bʼey
Kʼo alteʼ ri yalan jebʼël kinaʼöj kikʼin kaliʼ
Apo’o awi’
Ri wakx xkichʼayuj ri wulew
Xsikʼix ruchʼabʼäl ri ajaw chi qawäch chupan ruwuj San Juan chupan ri tanaj lajuj, ri mokaj wuquʼ
Yin taq (ninchöp) anin, chaʼnin yiqʼitäj
Kʼa runaj xinoqa taq xibʼebʼyaj
Ri nuteʼ yalan yirajoʼ chwäch (chi ruwäch) ri nataʼ (nutataʼ)
Rutiʼ ri aq yalan tew
Yin e kʼo oxiʼ wixnan e koköj
Ri iwir xinbʼoj pa rujolon jun tzʼiʼ chi payiʼaj roma yirukʼapij
Wichʼiʼl nanaʼ, re jun mak chwa ri ajaw
Yatanin nimaqʼaʼ yalan chʼuʼul
Chaʼnin xinbʼiqiqej ri jäl bʼiqil
Achʼäl taq nibʼakʼäkʼ ruxaq ri qʼaqʼ taq nikʼat jubʼutzaj xikʼaʼy
Ri ruxaq ri chokon yalan rukʼixal
Täq niqʼaxon ri abʼiqʼbʼal ma utz ta nabʼiq ri away
Chʼanin niqʼayisär ri tikoʼn taq kʼo jöb
Yalan yin chʼeqel, täq xitzolin pe ri iwir
Ri aj, teqʼël rupan (rupam)
Ronojel qʼij ninjik nuwiʼ
Ri wäy niqoqïr, xe wi xtikʼo qa ruchunal ri tzʼoʼ
Täq xinkʼul ri akʼwal xintzuʼ
Yalan kʼayew taq nabʼän qʼatoj tzij
Walnan ncha jun ixoq chi re rutataʼ ri rachijil
Kʼo jun alaʼ yalan nakanïk, chöj yerutzuʼ ri winäq pa bʼey
Jun winäq qʼolonel, man jun xtakuqubʼaʼ ta akʼuʼx chi re
Ri kaʼaj kʼïn ruwiʼ, koʼk ruxeʼ
Ri jusetaj wawän oxiʼ qʼij ninyaʼ chre chi ninsamajij
Ri qʼutbʼäl ik, cheʼ okinäq
Ri tzʼoʼ ja riʼ ri nibʼan kiʼen chire
Nibʼïx chi taq jebʼel tzinil jun machät, kow kʼa ri
Yin ninwajoʼ yibʼyaj
Yin yinkʼo jukʼan chik chi re ri raqän yaʼ
Ri yejtataʼaj man nuloqʼ ta rutzyaq ri ruyejmiʼal
Täq nel ruwatzikʼ ri awän, nel pe ochʼ chuqaʼ
Ri rora ütz richin qʼaxon (ruqʼaxon) pamaj
Yin täq manaq numerya ma yibʼe ta pa tinamït
Ri pa ajaw sibʼiläj winäq yebʼeʼapon pa tinamit
Ri chʼabʼ ja ri ri kichʼaybʼal ri ojer taq winäq
Achʼiʼël taq nakʼosij jun saqmoloʼ eqal ök
Kʼa iwir xinbʼajij ri nuxajabʼ, wakamin xjoqʼotäj chik el jun bʼäy (bʼey)
Ri rukowil ri kej yalan e chawon
Ri oxiʼ wiʼ woj, kan bʼejäl ruwäch
Chöj kowöl ri aqeʼn chwajay (chi ruwajay)
Chwaʼq nintzoyej el jun koxtar rij nukinaqʼ
Nibʼïx chi ojer xkʼojeʼ jun kot kaʼiʼ rujolon (ruwiʼ)
Jun xti akʼwal, kan nutzebʼ ri qʼoqʼ
Wawe niqʼoch (ninbʼüs) ruwiʼ ri awän koma ri kʼäl (kʼeʼl), ja kʼa ri pa taq taqʼaj roma ri jöbʼ
Ri aj Xe Pan Ul xekoqotaj el ri ajpwäq pa tinamit
Ri iwir xinqʼaqʼaj jun sal chi rij nuqʼaʼ
Taq xintäj (xintij) yaʼ, xoyowïr (xoyowär) ri nutataʼ
Yalan kʼäy xkibʼän chi re ri nukape
Xuqʼalajsaj pe chi nuwa ri saqwachinel ronojel chke ri xinkʼutuj
Ri tzʼalän man kʼayew ta ruwopik
Taq xichʼoʼn kan chi re ri jun ixöq pa bʼëy, xqeleqoʼ qa, achike la kʼuluwinäq chwäch
Xinlöq jun chʼiʼl wäkʼ
Jiʼätz ja ri ri rachjil ri amiʼal
Ri rutiʼ wakx jebʼël utz pa ruyaʼal
Jun ulew chöj nisoqʼöqʼ yalan tew
Yin xinteruj el chi asaron ri tanatik
Qupe yabʼe na chwaʼq
Ri waq xukʼüq kan kʼïy rusumal ri jun wäkʼ
Ma utz ta yeʼawachibʼilaj ri winäq e atiʼt
Ri akʼwal xutzüqʼ chi bʼaq ri nubʼóla
Jujun ok winäq e kʼo pa kʼaybʼäl
Ri täq sanüm yalan jebʼël chi yetij
Ri winäq yalan e lebʼeläq kipan majun kan ta ütz yebʼiyin
Iwir xinchinyej pe bʼaʼ ruwäch nukʼoxkʼobʼäl (kaplin)
Ri yaʼl kʼojlibʼäl yalan nokusäx taq nikʼan pe ri jäl pa taq jächʼ
Ri pa nimaqʼij xinchilabʼej jukʼulaj nuxajabʼ
Yin xintzʼibʼaj el jun wuj chre jun wachʼalal kʼo pa saq Ulew
Taq nbʼenkaruj kär, yalan yichʼeqeʼ
Jun winäq täq niniman chre rusamaj xa bʼa chke nyoʼon (niyaʼon) rusamaj
Yalan kʼatzinel ri xukxübʼ chi natzeqebʼaʼ chike na jun chi rij
Jun anin bʼenäq jun ixöq, taq xuqʼemayij riʼ tzan bʼey, xutzäq jun akʼwal
Yalan ti níta ok ri cheʼ ri xuqʼäj ri achin
Ri qʼayïs taq chiköp ruyon chaqʼaʼ yeʼel
Ri qʼoqʼ jun tikoʼn chöj chuwiʼ (chi ruwiʼ) ulew nurïp wi riʼ
Ri ti akʼ wal chöj ribʼirik rubʼanun ruma ri yabʼil
Ri nchaqʼ chanin xyuxyuʼ qa ri pa nimaqʼij, ke ri rubʼanun täq xuyuxej pe ri nataʼ
Iwir xinnojsaj lajuj koxtar ixin
Ri jun ixöq pa kʼaybʼäl, jebʼël tisïl qa chire ri ruloqʼoj, taq xbʼetzaq ri jun qʼabʼarel chi rij
Ojer ruyon kʼin (kʼim) nokusäx chire ri jay
Ninjös rupan nukinaqʼ
Ri rucheʼel tapaʼl yalan ütz richin siʼ
Xinkʼül jun achin pa bʼëy tiqenelöj bʼenäq, achike la ri nubʼij
Qonojel röj winäq xa röj qʼaxel chi ruwäch re ruwachʼulew
E kʼo poʼt kʼo sibʼiläj qʼoʼoj chi kipan
Ri pa ruqʼij ri nteʼ, xinsipaj jun rukaxlanway
Yalan nikʼatzin ri subʼäl chʼïj richin ri waʼin
Nukʼajol yalan rukʼaqatil
Ri kej, wakx jumül xkixoqʼobʼaʼ qa ri qabʼey, roma ri jöbʼ xubʼän
Ri tzyäq qʼanqʼöj man kan ta e kʼïy winäq yeʼukusan
Jun wanawöj pa rusut achin ri xichʼayon
Kʼo ruwi taq jay yalan xuluxäq
Ri rejqabʼal kej nkʼatzin richin nejqanuj ri kej
Taq nuyon yibʼe pa juyuʼ jukumaj yan, yalan ninxibʼij wiʼ
Ri rutzij ajaw yalan nukikotisaj ri wanima
Taq e kʼïy winäq yebʼeʼapon pa jun nimaqʼij, yalan tikaʼsäs nuʼon (nubʼän)
Kan achike xutïk qa ri ma tixo kan jaʼ chïk riʼxkitïk qarichʼaqaʼ
Jun winäq, taq ruqʼajon raqän man nitikïr ta nibʼiyin
Re junaʼ xikʼo kan, woʼoʼ yaʼl jäl xuyaʼ ri jun kʼan wawän
Re ikʼ re ninchöy bʼaʼ nusiʼ
Ri ixöq nubʼij chi oxkʼal rajäl (rajil) ri jukʼulaj traʼs
Ri ajʼikʼ ruchʼelen ri akʼwal jun qʼij
Jun bʼëy kan pa nuqʼabʼarik, xinreqeqej jun nukamxaʼ
Yin taq xinetzʼan, yalan yikos
Ri pa kʼaybʼäl xintzʼët jun achin, kan nulöx ri saqijäl wäy
Yin yenwetzelaj ri itzel taq winäq
Ri jun wachoch yalan chakachik jay
Xinkiraj jun chakäch ixin
Chwaʼq jun qʼij nitzʼapeʼ ruchi ri kʼaʼybʼäl
Ri akʼwal täq ma nunimaj ta tzij niseqʼ chi xikʼaʼy
Taq xitzolin pe pa juyuʼ, xintakʼej pe jun mamaʼ ejqaʼn nusiʼ
Taq xinkʼäp pa ruchiʼ ri aq xa bʼama xirukʼapij
Yin xinmalij jubʼaʼ nusamaj
Ri sakʼ jun chikop bʼanoy chʼaʼoj chike ri tikoʼn
Ri ruwäch ri cheʼ niqʼanär yan pe
Kʼastajel waran
Yalan jaʼs nuqül ruma ri ojöbʼ
Ri ixoq man utz ta nuxakaluj awaqän
Ri ajyüqʼ nijukük ri rutziyaq
Täq nikʼo jun wakx ruqiriren rukoloʼ, niqʼalajin ruqiribʼal
Achiʼel taq bʼa (jubʼaʼ) ök yaʼ ri pa chʼamajobʼäl, chöj najör chi tzimay
Ri qʼaxon pamaj kʼo re nikamsan
La ixoq lukul chusikʼïk ixim
Täq yalan yikikot yixubʼan
Jaʼe xichaʼ yin chi re, xa achike na nbʼeqa wi
Choj chʼorochʼik yaʼ xel nuqʼor
Kʼo jun kaminäq tzʼeʼ rujül pa yaʼ
Kʼiy mul manäq nuqa (noqa) ta ri Ajaw chiqe
Ri loqʼoläj qʼij jantapeʼ nikʼo taq jebʼël setël ri ikʼ
Ri mixtuqʼ pa yaʼ e kʼo wi
Xintzolij ri xinqäj chawe
Xtebʼetoʼ ruchiʼ ri akʼwal chʼanin, ruma xtiʼ koma ri aqajiʼ
Xinjubʼij pan ulew ri eleqʼon
Ruyon liʼan ronojel ri wulew pa juyuʼ
Achʼäl jun kej ri kʼa ri nitijöx niyaʼ rejqaʼn, chöj nitʼikik
Ri jun chʼiti wechʼewïk nukamxaʼ, näq chïk ütz ta ninkusaj
Ri aqʼawinäq achiʼel (achʼäl) jun tzʼeʼ nüm (nïm) rujey
Ti tzʼiʼ nuqachʼaqaʼ jun tzʼum
Yin kʼo jun wachʼalal mox ri xa bʼa chike nuchʼey
Ri xtän ma kʼo ta , xa xbʼe pa peyoxkïl
Taq xinsël ri nuqʼaʼ chi kuchíla, janíla (janina) kikʼ xel
Kʼo jun nutzʼiʼ ri yalan yerubʼachaluj chʼaqa chik tzʼiʼ
Yalan yin chʼaqachʼik chik xinuqa (xinoqa) chwa ri jobʼ
Ri subʼan tuktuk choj ninakʼeʼ chkij täq cheʼ
Taq natäj (natij) kʼïy ik poqön, yaloxöx (yaloxo) roma
Täq nitoqʼo rupan awey ruma rukiy, ma nuyaʼ ta awaran chaqʼaʼ
Ojer chik kan, jun alaʼ xirutikmayij, pa jun rujul yaʼ xinqʼäj nuqʼa
Janïla (janina) winäq e kʼo pa nimaqʼij
Ri aq yalan nuluʼ ulew
Ri täq kokoj ruqʼaʼ cheʼ rikʼin machät nintzakʼij wiʼ
Jun qʼabʼarel jupül pa bʼey
E kajiʼ bʼesino nikisutij rij ri wulew
Ri oqʼej yalan nuyaʼ ayabʼil
Yin xinel el chwa jay chanin
Yalan chaqoj xkibʼän kan chi re la ruwa xan
Ri Ajaw xojrukʼasbʼaʼ richin man nqabʼän ri etzelal
Taq jun akʼwal nukʼän ruwawinäq janíla püchʼ noqa el chi runaqʼ ruwäch
Ri ixöq xuwajej el kʼïy aqeʼn ri pa kʼaybʼäl, ma xtibʼe la kan bʼaʼ
Qonojel chuwi qaqän oj ruloqʼ ri ajaw
Wi niyaʼ jubʼik cheʼ chirij aqul, yakän
Chike la xeleqʼan ri jun chakäch ruchij ri wixjayïl
Ri piʼq yalan ütz nok qʼaysan
Ri kʼox nikʼatzin richin nipïs takamäl chupan
Ri xtux äkʼ nubʼän saqmoloʼ
Yin xinbʼän jun wachbʼäl chiʼel rubʼankil jun achin
Nisutüt ri surkuʼn xikʼo pa liʼan
Ri qʼechaʼ ütz nbʼan mesebʼäl (mesenbʼäl) chi re
Wakami yalan (tzʼan) xjote kajil ri kʼul
Täq xinqʼiʼ ri alaj tzʼikin, xinmoqʼej
Taq ninqʼüt ik nyaʼöx xnakät rikʼin
Chöj xujerej el rukamxaʼ ri xti alaʼ
Chi kʼo jun chakachik aq
Yin täq yisac h ninxibʼij wiʼ
Ri jun wuj tzʼajäl chwa xan, xurëtz el ri akʼwal
Kʼo juyuʼ yalan ralewal ri qʼanajäl
Ri akʼwalaʼ jantapeʼ yekujeʼ chwäch qʼij
Xqʼaj raqän ri wasaron
Ri rachäq ri qʼutuʼn ruyon nroqix el
Ri nukʼix majun xincheʼej ta chöj pan ulew xwachin wi
Jun akʼwal xubʼiqʼ qa jun runaqʼ tapaʼl
Jun tzyäq ronojel bʼey taq nichʼaj, kow niyitzʼ chanin niretzetäj
Taq jebʼel nitzuʼun ri qatiʼt yalan nikʼasäs
Achʼäl (achiʼel) rupam jun jay ri chaqʼaʼ, taq majun qʼaqʼ ta chupam kan xkʼoron
Kʼo ixoqiʼ xaxe rikʼin jun ti xil tzyäq nkiyachʼej kuq ri kal
Ri akʼwal xubʼän ruwix pa ruwarabʼäl
Ri jäl taq nikʼo ruchaqilal yalan bʼichïl
Yalan xkiyalöj pe chi racho nataʼ
Ri kök ronojel bʼaq ri xe rupan, chuqaʼ ri rij
Konojel ri samajelaʼ yeʼuxlan jukumaj
Jun akʼwal xuköl ri ruteʼ, manäq xchʼay ta
Taq yalan tew, yalan nuyaʼ tükʼ chke ri winäq
Chi ruwäch tápya sibʼiläj ruken än kʼo
Xkiräx xerey chi qʼaʼ iwir
Täq manäq ikʼ, yalan qʼequʼm nubʼän ri aqʼaʼ
Ri puʼy turaʼs man ütz ta richin natïj
Ja ok re xojruloqʼoj ri Ajaw
Xjar nubʼuküt ruma xibʼiyin janíla
Jun achin xuliʼej chi aqän jun qʼoqʼ
E kʼo winäq täq yeqʼabʼär sibʼiläj yewolol
Jöxkʼ ja riʼ ri aq kʼo achiʼel chʼutaq qʼanyaʼ kʼo chupam ri kitijul
Ripïl kan ri tzyäq chwa qʼij
Konojel ri winäq nkinukʼ ri kisiʼ
Yalan jepejëq xel ri ichaj
Ri ajtzʼalän xa choj yeqʼoran pa kichʼakat
Ri akʼwal chi rij ri kotzʼiʼj xuqʼëj wi ri yaʼ
Kʼo jun mustánya kan yotʼoyïk, ütz chïk nibʼeroqïx kan pa siwan
Kuchi kʼo nimaqʼij, kʼo qʼojon, ri kʼo yexajon
Täq kʼa e kokoj ri täq akʼwalaʼ, yalan nkil ri loqʼobʼäl
Ri pwerpwäq nqʼajan pa taq toqʼaʼ taq ntzuʼun jebʼel ri ikʼ
Kʼo achiʼaʼ pa ruwixal awän yeʼawez chïk jun bʼëy (jumul)
Taq nqaʼ qʼeqaläj jöbʼ yalan kʼayew, ruma ri yalan kaqolajay nubʼän
Yin yenxim ri chikopiʼ chi man nkibʼän chʼaʼoj
Taq xinchunaj (xinchumij) ri wachoch, xkʼatzin ri qʼaʼn chwe
Kʼo winäq yalan nikixajanij ri ruxlanibʼal ri tataʼexel
Yalan e jebʼel ri täq äkʼ e chuy
Ütz awäch?
Kʼo ixoqiʼ yalan chawän nikibʼän chi re ruqʼoral kikeʼen
Xok jun kʼix pa wuxtuxil
Chi oxʼox qʼij ninchʼupaqij ri akʼwal
Ri akʼwalaʼ majun ketaman ta nikixibʼ qa ri kikamxaʼ pa kikaslon, chöj sibʼïl pe ri kipam
Pa taq ruwaqxaq ikʼ kʼobʼey reʼnel jubʼaʼ saqʼij
Jantäq reʼ nisikʼix jumokaj loqʼoläj chʼabʼäl chi qawäch
Ri wánima nuxibʼij riʼ taq yixibʼix
Jantala ri qʼij
Täq xchokomix ri achin xchakachoʼ qa
Taq jun traʼs jebʼël niwachin, kan nixeqʼeʼ ri traʼs chuxeʼ
Ri pa jöbʼ majun chaqiʼj siʼ ta, ruyon rubʼuräq taq siʼ ninrubʼej pe
Ri chaqʼaʼ ronojel nawaxaj (nawakʼaxaj)
Taq xinsök nupaläj junabʼir jumül xkʼojeʼ kan wetal
Ke ri kʼa nubʼij kʼa ja wiʼ
Kʼiy chikopiʼ ri e labʼajinelaʼ
Yin xinwäq sibʼiläj räx turaʼs xqʼaxon pe nupan
La jun xtän la juʼtaqil ninwachbʼilaj
Mutzul kan pa qʼayis ri cheʼ
Xintzʼët jun ixöq xutokʼej el jun mamaʼ ruchakach pa juyuʼ, xa majun chike ta xukʼän pe
Chwaʼq ninweraj nusiʼ
Täq nibʼan muquʼn chawij, kʼo re yayawäj kʼo kʼa re kan yakän
Jowöl ri pop pa jay
Janipe xubʼanbʼej awex ri tzʼisonel
Yin yisamäj rikʼin ikej, jukumaj yinum
Xumuʼ ruwiʼ la xtän roma riʼ kawäl la ruwiʼ
Ri kej xuyaʼ jukʼap chi re ri nuqʼaʼ
Yalan niqʼaxon ri tzan wachäq roma ri ejqaʼn
Iwir jun qʼij xinkusaj (xinwokusaj) ri chayubʼäl pa chʼayoj ixin
Ri chapoy bʼaq nukʼachojsaj wi qʼajïk, chuqa nujäl riʼ aqʼaʼ awaqän
Rikʼin ri maw nibʼan ri koloʼ
Kan at kej majun nawakʼaxaj ta
Yin xinsanij jun qʼoqʼ pa jun koʼöl bʼóra
Yin rujiʼ ma José
Ronojel ri jäl xintaluj chi ke chʼaqa chik
Xa pa jun qʼij ninkʼujayij ri nujal
Ronojel qʼij xa chöj ninchʼïj nuway
Ri awäx chöj tzobʼotzik xoq el
¿Achiʼel nayaʼ wi la asaqʼul?
Ri awän nitzaq täq kʼa äj na, choj matzʼ nel ri riximal
¿Achike napalej ri pa bʼëy?
Nibʼïx chi re chiköp re nirelesaj pixnakʼ ri ruyaʼal
Rat ale nichʼinïn mero pan abʼora, pe jaʼ?
Ri kej janíla pin ri rutzʼumal
Taq xtzubʼutzu el ri wixin chupan ri nukostal, xa chöj xjistäj
Ri nuchiʼ yalan rujerloʼn riʼ(nirejroʼx) (ruma) ri tew
Ri wachbʼil, kan xujukʼubʼaʼ kan ri qʼayïs
Ri ruyaʼal kabʼ sibʼiläj nikʼayïx pa täq loqʼol qʼij
La jun alaʼ laʼ kan xchʼakon el, xutechʼej el jun mamaʼ xtän
Ri jun taratik chʼakät xjewejóʼ chi nuxeʼ taq xitzʼuyeʼ pa ruwiʼ
Janipe na xinmakuj chwäch ri ajaw täq jubʼaʼ ma xikän
Ri nataʼ yalan riʼj chïk
Kʼo junaʼ näq kan ta ütz nel ri awän
Kʼa runaj nikʼo ruqʼaxomal ri sokotajïk
Kʼo bʼey taq natäj (natij) kʼatän, qʼutuʼn nlojloʼ ri pan ajaʼj
Eqal eqal nbʼiyin ri yawaʼ
Taq nakanuj asamaj, yeʼawil jujun ri achiʼaʼ yalan yatkiyeʼej Yin yalan ninyeʼej ri nusamajrichin nibʼyin
Ri nchaqʼ xukʼayij ri rulew
Pa jobʼ, xa bʼa kuchi nichʼurur (nichʼurül) ri yaʼ
Ri teʼej nukʼüt chi ruwäch ri ti ral achike rubʼanikil nichʼol rij ri munibʼäl
E k’o winäq chöj e pospäq manäq kalal ta
Yalan jilijïk kij ri qʼoqʼ
Ri tzyäq nilikʼ chwa täq soqʼolbʼäl chi nichaqaʼj
Xinmululej kan pa káxa ri oxiʼ koxtar is
Taq xintzʼanij rij ri qʼoqʼ chi cheʼ xqolotäj el bʼaʼ
Ri winäq taq rubʼanun (rubʼanon) kan nkipachʼuj ri kipawiʼ (kipayaʼaj)
Oxiʼ aqʼaʼ xinwaraj ri jun yawaʼ
Ri nuxajabʼ xa xe woʼoʼ ikʼ xukochʼ
Pa nujuyuʼ ronojel waqwtäq taq qʼij kʼo molojʼriʼil
Qoʼch nibʼïx chi re ri jun chiköp achiʼël kʼüch, qʼëq rij
Täq yinok pa jun jay kʼo re ütz yikʼul
Ri ixoqiʼ ri pan ulew yetzʼuyeʼ wi, nkajoʼ jun kixukulbʼal
Ri ajyaʼol tzij chʼuchʼujiläj tzij nichʼoʼn
Ri bʼojoʼy choj nitzʼuykutin ruma choj chʼut ri pa rachäq
Ronojel, ronojel xkʼan pe chwa jay
Ri kumätz ruxe chʼaliʼ, ma nitiʼon ta
Taq muqül, jebʼël chʼuʼl yasamäj
Ri kʼexelon nibʼix chuqa iyom chire
Ri al täq yeʼikʼo e bʼenäq pa jotöl, naqaj chik ri jobʼ
Ri pichʼ, äj yalan kiʼ chi rij qʼutuʼn
Kamïk chi jöbʼ
Nchʼuqulüj kukʼiyaʼ la texelaʼ e bʼenäq
Kʼo chʼaqaʼ winäq niwuqʼumuʼ ri kij xa roma jun yabʼil
Eqal xtotäj el chre ri ti rukʼas
Ri pa nimaqʼij xinpunupaʼ ri tun
Ri kinäqʼ kʼïy ruwäch: kʼo qʼëqʼ, kʼo säq chuqaʼ kʼo ri käq (keq)
Yin xinqʼumij el ruxkïn jun kukuʼ
Tal xinjolopij el wiʼ ri pa taqʼaj, kan achike na xtbʼenbʼanaʼ xichaʼ
Kʼo winäq yalan yemutzʼun aws
Rat nabʼij chi yatanimäj, jät kʼa
Jun qʼij xkopeʼ ri xtän pa bʼëy
Taq choj yejukujüt ri akʼwalaʼ yalan nkitʼilobʼisaj kitzyaq
Ri posol ja ri’ ri nikitïj taq alaji’ äk’
Jun akʼwal man kow ta ri ruyaʼ(pa ruyaʼ)
Jun ixöq xutʼöx ruwa ri rachjil chi qʼaʼ
Pa choyoj siʼ yibʼe ke laʼ chuwi tinamït
Chwaʼq napön el nuway, manäq ninwajoʼ ta ninkʼwaʼi subʼan
Jebʼel at rukʼamun ri akamxaʼ
Jukumaj yinel pe ri pa nimaqʼij
Kuchiʼ la yakatajnäq wi pe jun ixöq ri nimaqʼaʼ jumül xichʼixik pe ri ruwiʼ
Ri achiʼaʼ täq nikichʼöl jun kiwakx nkichoqʼij ruqül chi chʼichʼ
Ri chakäch aj ukinäq
Chakäl xqa täq xtzaq pa qʼayis
Ri rixkolobʼ ulew ma qʼaläj ta ri runaqʼ ruwäch
Choj chʼoqol xqabʼän chi re ri kʼan taq xqetaj ri samaj
Nilejäj chïk ri nukinaqʼ
Ri may yalan chawon, setesäq ri ruxaq
Kamul jubʼaʼ ma xkän ri achin
La jun achin laʼ xa rikʼin näq kan ta nisamäj, xtʼebʼetʼoʼ pe
Täq yikotzʼeʼ tew ninnaʼ, ninwononej wiʼ chi yimeqʼeʼ
Pa taq wuqutäq xkijachalaʼ ri samajelaʼ
Yekʼoqon ri winäq taq nibʼan jun etzelal nim chke
Waweʼ chi ruwachʼulew kʼiy winäq kʼo kiqʼij
Kʼo winäq ri yalan ütz nikinaʼ nikitäj ri saʼy
Täq yalan nim achʼaʼoj chwa ri jaw, natij rupoqonal
Chi ijujunal kixikʼo pe
Ri waq jebʼël numützʼ ri rixin
Yin iwir xinyaʼ pa qajik jun nupawiʼ, (nupayiʼaj)
Ri wachbʼil ri xbʼe wikʼin pa bʼyajnen xkʼuleʼ
Ri kamxaʼ majun kʼayew ta rutzʼisik
Ri nakʼup tew wäy taq yanum, nuyaʼ qʼaxon pamaj
Yin xibʼeʼapon chwa jun ruwayjay, kʼo jun tzʼiʼ sibʼiläj nibʼaʼon chwij
E kʼo winäq, labʼajinel yechaʼ chre ri xochʼ, ri tukur, ri mes chʼaqa chik
Taq jebʼël kokʼ ri keʼen, jebʼël kʼa qʼaqʼ chuxe ri xot, yesipïp ri wäy
Kʼo xojbʼäl tzʼoʼ ri xa bʼojoʼy
Ri kaj xar rutzubʼal (rubʼonil)
Jun achin chöj xiruqʼöl kan, man jun xbʼe ta chwij ri pa samaj
Ri achi sibʼiläj chi ruwaʼtzikʼ awä xukʼol ka chke ruwakx
Iwir xiqʼabʼär, xpe ri nteʼ xuyaʼ jubʼik cheʼ chwe
Rikʼin ri chʼuyuʼt nibʼan ri koloʼ
Niwajin ri siwan täq niwuyin ri utiw
Taq xtaxïm kan ri qakej, chöj naxukubʼaʼ kan, richin chiqibʼaʼ nikiritäj
Ri kiteʼ taq äkʼ taq yebʼetaneʼ chubʼanïk ri kisaqmoloʼ, choj chïk lubʼuläq rij ri kisaqmoloʼ nikibʼän
Ri asaron yalan nikʼatzin richin nuchʼajchʼojirisaj rupan ri awän
Yalan ninrayij yitzijon
Ri nulaw xinqʼäj ri iwir
Ri qʼanapwäq yalan nim rajil
Konojel ri winäq kʼo rusaqil kinaqʼwäch
Ri tzikej tzakon nitij
Ri winäq yalan yejukʼükʼ, yalan kikʼekʼel
Ri kʼix yalan ütz nitij, kʼo ri kʼo kikʼixal kʼo ri manaq
Ri achiʼaʼ nkiyïk kan kiqʼos kichin ri kawäj
¿Achoq chire xayaʼ wi ri jun pawiʼaj?
Chanin (xrelej) xjar ri numesebʼal
Achiʼel rukʼalik ri kʼan chi rij ri tzujcheʼ
Ri jun wachʼalal xiritzij, xa majun xchʼakon ta chwij
Täq natij ri wotzʼotzʼ, jebʼel simil
Jun achin xuqʼäj jun raqän ma nitikir ta nibʼyin, kʼa rikʼin na chʼameʼy nibʼyin jubʼaʼ
Ri kaqix jun chiköp nïm, oxiʼ ruwäch rutzubʼal ri rusumal: käq, qʼän, rikʼin xar
Re tzʼunüj, chʼitaq (chʼutaq) mixmoj ök ri ruxaq
Täq yalan qʼeq nitzuʼun ri sutzʼ, xa jobʼ rukʼamon pe
Jun yaʼol naʼoj yalan tukʼamon jun riʼj chik
Ri pan ulew kʼo bʼey yeʼawil ri textäq taq bʼojoʼy e muqun kan koma ri qatiʼt qamamaʼ
Achʼäl ruchobʼik ri yaʼ kan kʼïy naqün qa ri jujun qun
Ri ixöq nujajuj na ri ruximibʼal
Ri yaʼ yalan kʼatzinel; xa ta majun yaʼ, yojkän
Täq nitzuʼn jebʼël ri qʼij ronojel jebʼël nimeqʼeʼ
Kʼo winäq yalan e rakʼaräq kaqän, nikiwüqʼ kiʼ taq yeʼok pa jun jay
Taq cheʼ chik rij ri ikʼoy, ütz kʼa nichʼup riʼ
Ri täq mes, wi yeʼikʼo chi rij aqʼaʼ nikʼaqät
Yalan xilin wánima taq xipe ri pa chʼichʼ
Ri kantil nkʼatzin richin nuyaʼ säq ri toqʼaʼ
Ri ruxaq ri muchʼ choj muchʼumïk
Ri achʼ jäl man utz ta nel wäy chi re
Ri pa nuwiʼ (nupawiʼ) xinyaʼ kan xeqʼut, wakamin ma jun chik kʼo ta
Taq kʼa in koʼöl ök, ruyon chawän taq kaslon (wex) xintobʼej
Ri kiteʼ äkʼ nsaqmolobʼan
Kʼïy je nukotzʼiʼj xuyamabʼaʼ kan ri tew
Ri raxqʼabʼ xa xe ri chaqʼaʼ niqa
Ri uxnäy manäq junan ta rukʼaʼ chwäch ri achij masat
Iwir paqʼij xintïj kaʼiʼ taj kes (keso)
Täq nibʼan jächʼ konojel ri achiʼaʼ nkukʼwaj kajqʼayaʼl
Xchʼinichoʼ qa ri campana, joʼ kʼa
Yalan nichʼichʼan ri jun nimachʼumil
Yin xa jubʼey nutzʼeton ri choy
Taq yatikʼo pa ruwi ruqʼaʼ taq cheʼ chaqiʼj, niqʼuchüch
Ri qʼol yalan kenekik
Ri jun achin niwananin pa rusut pa kʼaybʼäl, yalan ütz runaʼoj
Yalan nireqëq ri kej chuxeʼ ri rejqaʼn
Täq xwär ri ti nukʼajol, choj xinliʼej pe pa nuqʼaʼ
Ri nuwakx kan yochoʼch ri nikʼaj ruwa
Ri saqkʼoxol yeruxibʼij ri kej
Wakamin kʼo kaʼiʼ puq wäkʼ
Ri saqaʼukʼ sibʼiläj nikibʼän kachäq pa täq rutʼislen tziyäq
La jun achin laʼ kan lokʼolik titijon yaʼ
Ri ixkanal ruyon pa taq taqʼaj kʼo wi
La jun ixöq xukoxbʼaʼ el ri rüq
Jebʼël chaqiʼj ri jun ruqʼaʼ cheʼ chakʼäl pa bʼëy
Xinpuqʼij qa kajiʼ saqmoloʼ pa bʼojoʼy
Ronojel ri ti runaqʼ traʼs, xinjükʼ rij
Ri chʼichʼ yalan niyaloj ruma man utz ta ri bʼey
Ri pa saqʼij chiqibʼaʼ narepij aqʼaqʼ pa juyuʼ
Cholaj nibʼïx chi re ri nojqäx chutikik jun tikoʼn
Ri saqtoʼn jun ik ma kan ta poqön
Ri nuqʼeʼl taq xintzeqej el, xsobʼosoʼ kan ri pa rachäq
Taq xbʼenkanuj nukäqʼ pa juyuʼ, majun chke ta xinwil chuxeʼ ri käqʼ, xinyikaj na, kʼa ri xetotzaq qa jujun
Chʼixil kan jun koxtar ixin pa bʼey
Jebʼël, yikʼojkʼöt chuchi ruxan ri awanaʼ, taq xtzaq ri achin
Saqil nubʼän ri ruwachʼulew täq del nel pe ri qʼij
Ri pa rumujal jun cheʼ jebʼël chʼuʼul täq yalan qʼij
Jun ixöq xusowej ronojel ri rutziyaq, xanimäj el rikʼin rachjil
Jebʼel yepaqʼäqʼ ri cohetillos xentzij pa alaxbʼäl
Ri aq xa xe kamul yewaʼ jun qʼij
Kʼo junaʼ ri niyijeʼ ruwäch ri oj
Pa rukutz ri chäj käq
Ri cheʼ täq nikʼat nok aqʼaʼl
Nikʼuje pa rukʼuxlal ri qakʼas
Ma kan ta e kʼo sibʼiläj ri kʼiʼch täq äkʼ
Chre ri tzʼun nibʼan wi ri xajabʼ
Kʼo winäq jeʼ jataqil nikibʼän takamäl pa kacho
Ri nataʼ (ntataʼ) yalan (janína) chʼuchʼüj ri ránima
Kʼo jun chakʼachik waq, xa ri ma ja nitiʼojir
Ri qatiʼt qamamaʼ xkiyaʼ royöbʼ kisamaj
Janíla (janína) xkos ri wey chi ruqachʼïk ri achʼiyaläj tiʼij
Ri chʼichʼ niqʼaqʼäx richin ütz niqʼoch
Bʼeyomäl ja ri ri kichajin ri bʼeyomaʼ
Xojruloqʼobʼej ri Ajaw rikʼin jun chʼuti chuy qixin qakinaqʼ
Ri ixoqiʼ ri nikokusaj uq nkokusaj ximibʼäl
Yin yalan nusanän
Lamaʼ nibʼix chire jun cheʼ yalan jilan ri rij, täq nichoy ri rujometal nikeqar
Taq manäq nusamaj, yiqʼoran
Xojkalkʼwalaj kan ri qateʼ qatataʼ
Ri ma José nukʼuljay yin
Chi laʼ pa juyuʼ ronojel wuqqʼij kʼo akʼaxanen
Taq xitzolin pe pa juyuʼ, kan xe wi jun ruqʼaʼ cheʼ xinwakʼej peʼ
Kʼo kikotem chi rachoch ri nuchaqʼ
Taq xitzolin pe pa juyuʼ, xinwejej pe nikʼaj yaʼl jäl richin nkʼayij
Kʼo jun cheʼ punül tzan bʼey, xkʼayïx laq el
Nbʼenropij na ri nutikoʼn chike na rubʼanon
Nibʼïx chi ri saqasipojik yalan itzel yabʼil
Ruchʼabʼäl ri Tataʼixel nusüj kolotajïk
Täq ma yiwär ta chaqʼaʼ, yiyuxkuʼr paqʼij
Ri tuq yalan chawän ri ruxaq
Ruwäch ri rukʼox kuk tijïl (tijel)
Taq ninbʼän ejqaʼn yalan nqʼaxon (qʼaxon) wij
Jantäq ri sakinel täq achiʼaʼ nikibʼän oyowal
Xel yan pe qʼayïs chi ruwäch ri ulew ri jobʼ xqa yan
Yin nintziy ri ruwiʼ ri ixoq chi ixkʼeq (ixkʼäq)
Ri rusmachiʼ qʼij jun cheʼ ri keq (käq) rusiʼj
Taq nikikot ri atzʼiʼ, nurabʼaraʼ rujey chawij
La ixöq laʼ kʼïy xkoyaʼ e riqʼïl pa ruchakach
Ri ajkoyaʼl yalan niyaʼ jäl chupan
Wetamän ruwäch jun achin, kan nuwäx ri xnakät chi räx, chuqa ri maqkʼüy
Achʼäl (achiʼel) ri sipojik kan yiqʼiyik nubʼän ri awaqän ruma
Xa ri kʼin majun niwaʼ ta ri wäkʼ, xtzokʼotzoʼ qa
Taq kʼo chʼaʼk pa runaqʼ awäch, janíla niqepon
Yin xukʼuluj chwe ri pa taqʼaj
Jechʼ ri nuxajabʼ, jun nüm (nim) jun koʼöl
Kʼo jantäq re nimuqeʼ cheʼeʼxa ta nipe jöbʼ
Rusaqmoloʼ kär
Karunel nibʼïx chi re ri achin yeruchäp kär
Ri akʼ täq nirajo nüjupe nichʼerun
Ri akʼwalaʼ majun ketaʼan ta nikixupuj ri qʼaqʼ, chöj nikirüp
Ri tiʼij chi kuchila nisel wi
Ri jukuʼ nkʼatzin nkukʼiyabʼej kapeʼn ri aq, chuqaʼ kiyaʼ ri äkʼ
Ri nulaq janíla niyipon ruma ri ruyaʼal qʼutuʼn xintäj
Ri achin ri yalan ninaqon manaq runaʼoj
Kʼo jun ixöq robʼöl pa bʼëy, nchapon chi re jun xtän
Konojel ri ajqʼijaʼ kʼo kiqʼijibʼal
Achʼäl (achiʼel) ruchojixik jubʼutzaj joʼq jebʼël chaqiʼj
Täq yisananëx, yalan yitzeʼen
Ri jun chʼitiʼ waq xinkʼayij el, majun kan ta janipeʼ xyaʼ chire roma ri chöj xirixïk ök
Ri ixkoyaʼ jantape nok rikʼin ri qʼutuʼn
Kʼo winäq chöj yakäl chik apo kitzyaq richin ri nimaqʼij
Xuchʼamirisaj rukeʼen ri ixoq ruma ma xupon ta chʼanin
Chwaʼq yibʼe chi rukʼaqik jun umül
Yalan xutzʼilaʼ riʼ ri wanaʼ täq xyawäj
Täq nipe salkʼön pan aqʼaʼ, kʼo re nel rukikʼel
Ri pub’ ja ri’ ri nikik’aqb’ej chikopi’ ri ojer taq winäq
Yixakʼeʼ täq yinok pa tuj
Ri aqʼaʼl nkʼayïx pa taq etabʼäl
Chwa simäj yexim wi ri wakx
Ri käqʼ jebʼel nkʼojeʼ pa taq taqʼaj
Ri choyoj cheʼ jun samaj kʼo ruchuqʼaʼ
Pa taq nimaqʼij ruyon kʼakʼa taq kitzyaq nkikusaj ri winäq
Yïn xinbʼiniʼaj a Kaynoʼj
Xsipäx jun woj chöj kowokïk rupan
Ri simäj täq näj qajnäq pan ulew yalan kʼayew chi natzʼöq
Ri bʼiʼaj Pa suʼm xaläx pe roma chi kan rujuyubʼal wi ri suʼm
Qäs xelukan xepachan ri qatiʼt qamamaʼ ruma rijeʼ yalan xkichajij kiʼ
Kʼo aq ri man jun yequrin ta
Yin ma jun numérya
Xa nichʼ ok ninwajoʼ
Yin xkijerebʼaʼ nutziyaq chwij pa ruwiʼ oyowal
Xintzʼët jun achin jun bʼëy, xurabʼej pe jun kumätz chi ruwiʼ ruteleʼn
¿Janipe ri bʼanbʼäl xatojbʼej ri akaslon?
Re kʼalaʼ re ja reʼ chapayon richin chi kaʼiʼ rutzaʼn ri kem
Yalan ajowaxel ri tataʼaj pa jun jay
Taq niqʼaxon awiʼ yalan nipe pan atzaʼn
Ri qitzʼiqik ruchiʼ wachoch yin man tasüoj ju bʼaʼ jaʼ niqitzʼiqoʼ pe
Tikʼo pe ri ruwaq achin
Rujometal ri lapa jebʼel kow achiʼël kʼan
Nixambʼeyaj na kan la nuchenoj
Kʼo jun waq xkʼojeʼ jun bʼey, chiqintok ütz nunaʼ nuquʼ ri ulew
Ri chʼoyin jun qʼor kʼo kabʼ rikʼin
Yalan ütz ninnaʼ nintïj ri kʼajlik kinäqʼ
Xa xibʼe chuchenïk awän ruma ri ma xipe ta
Wakamin xqʼanär yan ri nutraʼs
Pa nikʼaj aqʼaʼ manaq winäq yebʼyaj,
Ri e mamaʼaj kiyon achiʼaʼ e rijitaʼq
Ri nachanel winäq kʼayew rukʼaslen
Ronojel ri tzyäq yemubʼäx chi yechʼajchʼojir jebʼël
Ri nusaqakinaqʼ rij awän jebʼël nichaqʼaj
Ri aj, tijuxüx nibʼe chi kaj
Taq ruchʼurik nel rikeʼen man ütz ta nibʼan wäy chire
Yin yalan ninjiqʼuj ri utziläj taq qʼutuʼn
Ri ajtzʼisoʼn xukutubʼaʼ el ri ruqʼaʼ nukamxaʼ
Kʼo tzyäq qʼampuʼl nitzuʼun
Ri chʼakulaj täq yalan nirijix, yuchuyik nubʼän
Iwir xtzaq jun erabʼäl ejqaʼn pa siwan chi riʼ xtareʼ wi kan
Nkibʼij chi kʼo winäq ri e sipanel chuqa e kʼo ri e xuʼy
Ri chaqiʼj ik yalan nokisäx richin ri jokʼoʼn
Pa kiqʼij animaʼiʼ yalan nokusäx ri parutzʼ
Ri bʼaqëy yalan retzelal ri raqʼon
Ri rusiʼj parkïy jebʼël titij
Ri akʼwalaʼ yechʼayonkiʼ pa ruwiʼ ketzʼabʼal
Ri qʼinüm kaʼiʼ ruwäch: kʼo ri käq (keq) chuqaʼ kʼo ri qʼän
Ri lawx nikʼatzin richin yebʼajix cheʼ chire
Ri raxʼabʼäj yalan al ma nipax ta
Xinjïchʼ chi xikʼaʼy ri nukʼajol
Jun akʼwal yalan nuqebʼeqaʼ riʼ pan ulew
Ri jubʼoraj siʼ wakami yalan xjote rajil
Ri rij poʼt, ja ri kitzyaqbʼal ri ixoqiʼ aj Tepan
Ri nataʼ xurapaj ri nuchaqʼ
Chi la pa Armita sibʼiläj ajpatän e kʼo
Pa kajtzʼuk xrewaj riʼ jun äkʼ
Wechan nchaʼ jun ixöq chi re runimal chuqaʼ chi re ruchaqaʼ ri rachjil
Ri juqʼetaj räx siʼ sibʼiläj al
Je na kʼa
Ri a Lúcho xubʼaqirsaj ri rixjayil
Jun ulew ruyon xäq ruwäch, majun ütz ta nibʼan tikoʼn chwäch
Ri par yalan itzel ruxlaʼ
Jun achin nakanïk, yalan nuxibʼij riʼ
Ri kumätz bʼaqäl chuwi tanatik
Ri ajjachʼoliʼ xkejqaj el ri jäl xebʼe
Roj chwaʼq nbʼeʼ qakʼamaʼ qixin pa taqʼaj
E kʼo achiʼaʼ ri yechʼubʼutäj chwa ri samaj
Ri tzʼlukuk jun xikʼälik chikop, ruyon bʼa chaqʼaʼ niqʼajan (nibʼixan)
Taq xinwïl jubʼaʼ nupwaq yalan xikikot
Ninkʼuxlaʼaj ri nukej xinkʼayij
Yalan xjukeʼ pe ri weqoj xkibʼän ri alabʼoʼ chi re
La jun wenewïk achin laʼ kan richin wi chike la ök la nubʼij chwäch
Xe xtzinitzoʼ pe ri nuqʼijobʼal ri pa ruseqerik, ja xiyakatäj
Ke waʼ junabʼir
Ri kamsanïk jun mak yalan nïm
Chkè kan qʼij xinweraj abʼäj ri pa raqän yaʼ, kʼo kʼa jun xinwïl ri yalan ralal, xintinij qa ri pa bʼëy
Ri achin chöj loköl ruqʼaʼ pa ruwarabʼäl
Rukejul nibʼanun chi re la alaʼ man nuni maj ta tzij
Xmikʼaytäj, (xqʼitäj), xkos awanima
Nubʼalük yichaʼ chi re ruxibʼal ri wixjayil, chuqa ke ri nubʼij rijaʼ chwe yïn
Ri taq alajïʼ äkʼ ruyon puruj nkitïj
Ri koqolajay jun ichaj chuqa jun aqʼon
Achʼäl achiʼel taq kʼa ayakatajik chire jun yabʼil, jumül at tuqutik nanaʼ
Ri numamaʼ jebʼël retaman nicholon
Taq nikʼis qa chukʼatik ri rutzaʼn ri siʼ, kʼa ri ninutzʼ richin nikʼat chik pe jun bʼëy
Kubʼül ri munibʼäl chi ruxeʼ ri cheʼ
Xtän nibʼix chire ri ixoq ma jani rachjil
nikibʼän ri ixoqiʼ taq majun chïk nikikokʼij ta ri kikeʼen chöj nikiyïqʼ, kʼa ri nikipön
Yalan kʼayew nawetamaj yatzʼibʼan pa kaxlan chʼabʼäl
Kʼatzinel chi niyaʼ ruqʼij ri rukʼexewach ri kʼajolaxel Ajaw
Ronojel bʼey taq ninjik ri nuwiʼ, nintzʼür nabʼëy
Raxnäq ri achin täq xubʼän
Ri xpaʼch jun chiköp niraxrojin ri rij, nirilibʼej riʼ kikʼin ri chʼitaq (chʼutaq) üs, amoló chʼaqa chik
Ri sanïk yekitïj kumätz jeʼ
Iwir chaqwäy xya el chwe richin pa juyuʼ
Xayik woyowal taq xachapon chwe
Ri achiʼaʼ nkiqetuj ri trigo kaxlan ixin chi wos
Ri ajchaqʼiʼn täq akʼwalaʼ yalan yeʼoqʼ
Bʼára ja ri ki kwaʼn ri qʼatöy taq tzij
Ri oyöl saqʼij nïm chïk bʼa chwäch ri séra, yalan nbʼixan ri pa saqʼij
Achiʼel rukobʼïk ri xabʼon
Täq nikisin ri par yalan rukʼokʼol
Ri sikʼïj jun qʼayïs yalan ütz richin aqʼon, nraqʼomaj ri pamaj
La jun yaʼl qʼoqʼ, chöj wan wejwïk la ke laʼ, nujüy awij taq nawejqaj
Täq jun winäq yalan mes, xa yawaʼ ruma riʼ
Ri oköx pa rujolom xar, tijel
Chi laʼ pa nutinamit kʼo rabʼajal atzʼan
Ma ja ta kʼa rijaʼ xbʼanon chaʼ
Xa wuma yin xchʼay ri akʼwal
Ri kär jun nim amoloʼ yerutiʼ ri kej
Yalan nikʼasäs taq nikotzʼijan ri ronqs
Jantape yekʼulkʼuxin pa bʼey ri ma Juan
Yin xinlöqʼ jun nukamxaʼ qʼän rutzubʼal
Xinmestaj ri chʼabʼäl ri xbʼix chwe
Täq niraqʼachʼitäj jun ibʼochʼ pa atzantzqʼoʼr, yakäm
Ri amuley nanakij jubʼaʼ awiʼ chwäch yalan niqʼaqʼan
Taq xojchʼayon qiʼ iwir yïn xichʼakon
Yalan kʼixibʼäl nkibʼän ri winäq täq yeqʼabʼär
Majun jamäl ta rupan ri chakäch
Choj nibʼaqmaʼy xuqa ri aq
Ri winäq yalan kajtzayul, kʼo re niqʼaxon kánima (kʼikʼuʼx)
¿Janipe ratiʼt la ti awal nan?
Chwaʼq ninkem jun nuximbʼal
Achiʼel taq kiyïl ruwäch jun traʼs, jun oj, jun kʼoxkʼobʼäl
Ri pa loqʼoläj qʼij konojel bʼa ri winäq, nikichajij
Nichojöj chik ri nujal ruma ri chaqiʼj chik
Taq kan qʼän jun traʼs, janíla ütz ninnaʼ nintäj (nintij)
Täq nubʼän saqbʼäch sibʼiläj niwujin
Chäq bʼaʼ (chiqibʼaʼ) xkʼachoj ri wachoch
Pa täq nimaqʼij nibʼan chapoj anin, chike ri xtoqa nabʼey kʼo nuchʼäk
Ri qʼabʼarelaʼ stapeʼ yeʼapabʼaʼ yetzaq chïk qa
Jebʼël luchʼ rupan racho ri ajaw
Ri ronjs kʼo kʼi rubʼonil
Chi yatok qʼaxäy tzij natijoj awiʼ nrajoʼ
Ri manqʼuqʼ ja riʼ riʼ jun nimaläj chiköp kʼo chwäch ruméra re Guatemala
Kʼo xtaq akʼwalaʼ kan tʼestʼïk ri kikʼiyik
Ri ruwiʼ jay xa kʼïn (kʼim)
Ja ri tataʼaj ja ri etamayon ronojel ri nraj nukʼutuj ri samaj pa juyuʼ
Jun achin xupubʼaj yaʼ chwij xchʼeqeʼ ri nukamxaʼ
Achʼäl jun winäq ri makuynäq, rewan riʼ nitʼujtʼüt ri ránima
Xinxukubʼaʼ kan ri koloʼ pa rujoloʼn ri wakx
Ri kanunelaʼ taq tzʼiʼ chqibʼaʼ nkiräm rubʼey jun umül pa juyuʼ
Taq xitzolin pe pa tinamït xbʼen kʼowibʼej pe ri yawaʼ
Iwir xinnataj kan chre jun alaʼ chi wuqubʼïx (yojbʼebʼyaj) rikʼin
Ri patän yalan jebʼël nubʼän ri aqʼaʼl
Ri kabʼijir xinbʼäch kan chi aqän ruwäch ri ichaj
Taq kʼo retzʼabʼal jun akʼwal, nkikot
Taq naqüm ri kʼäy, nayüchʼ runaqʼ awäch chi rij
Ri jäl täq nijachʼ yalan ruchʼajchʼojil
Yin xinkeʼej ruwi jubʼaʼ tzʼoʼ
Tzʼan winäq yetoqa qa ri pa ruqʼij kʼaybʼäl
Ri kulináwa yalan jebʼël richin natij
Ri wikx yalan nibʼan kabʼ chire
Taq xuqʼasaj apo ruchakach ri jun ixöq pa ruwiʼ chʼakät, xutïx qa ri rixim
Xinyuchʼ runaqʼ wäch chre ri xtän
Yin xisamäj rikʼin jun achin, yalan xirupararej
La jun witziwik äkʼ laʼ, jujik nikän
Taq jukumaj nichʼup ruwiʼ ri awän, matzʼ nel ri ixin
Chi Meqʼën yaʼ e kʼo jebʼël yosöy täq cheʼ
Ri tzyäq chi nichaqaʼj nilikʼ na chwa qʼij
Kan at poy wa’an, xapaqk’ij chïk jun b’ëy ri awaqän
Kʼo jun nukaslon yalan pim
Ruma ri raxqʼabʼ yalan qʼaxon (ruqʼaxon) qulaj chike ri winäq
Ri ixoqiʼ nikisël ri bʼoqʼ
Ri wakx yalan nutoʼ ri achin
Chwaʼq aqʼanij ninchʼär kan ri wulew
Kʼo jun nuwakx xkʼojeʼ junabʼïr, yalän royowal
Xe ri wachʼalal xoqa
Xa jujok xubʼän chire ri qʼayis ri achin
Kʼo jun ixöq chke la yabʼil kʼo chupan, taq nibʼiy qa niwochʼöchʼ pe
Ri aj Chiqʼaliʼ choj yekiyuqej ri kikej
Re maqkʼüy cheʼ, jun xikʼaʼy chuqa jebʼël nitij ri rutzaʼn
Ri palomax janíla (janina) yinkitoʼ chi re ri ninkusaj qʼij qʼij
Chʼiʼp nibʼix chi re rukʼisibʼäl akʼwal
Ri qʼor jaws niya kabʼ rikʼin chuqaʼ jebʼël nikʼayïx
Ri amoloʼ janíla janina yeranän, taq yexikʼan
Ri ojer taq winäq nkiximaj ri ajlanïk
Ri nataʼ xumalij ri tikoj kʼum
Ri saqchäj tzayäl kan, xinporoj
Ri ánxa yalan niyaʼ rikʼin ri qʼutuʼn, chuqa aqʼon
Xkʼuje cha jun waqʼawöj pa rusut ral la ixöq laʼ
Ri nchaqʼ kan yopöl chire ri rusamaj
Rat ala ma nabʼun la tzʼiʼʼ chi abʼäj xa xajan
Täq niroqo ri meqʼën yaʼ sibʼiläj ruxlaʼ
Ri nchaqʼ kʼulan chïk
Kʼo winäq majun ketaman ta nikitäj äkʼ
Kʼo jun nukamxaʼ kan tʼebʼetʼïk chik
Ri ajyuqʼ yeruchajij ruchikop
Ri jun qʼabʼarel niwolöl pa bʼëy iwir, majun bʼëy retaman ta nichʼayon taq nutäj yaʼ
Jetzʼël ri nuchʼakat
Taq xinpotz’ij ri nutzuy chi ruwäch ab’äj xa b’a ma xpax
Yin yalan chʼaʼr xubʼän pa nuqul
Kʼo cheʼ majun kijotay ta
Ri iwir kʼiy cheʼ xinroqij
Jun akʼwal tzupül pa qʼayïs, taq xinroqij apo jun abʼäj chi rij, xuxibʼij riʼ
Ri ixöq tiʼöj kan nutëchʼ jun xajoj
Pa qachʼakul kʼo sibʼiläj (kʼïy) ibʼochʼ
Achʼäl achiʼël nikibʼän chire ri ruwäch kiqʼojon ri alabʼoʼ, kan tomotïk
Achʼäl achiʼel jun tzarajmäq yalan watzawik ruwäch
Xintzʼet jun jay winäq e qenäl kajiʼ kaq pa kikoral
Jun winäq yalan nayüm, kʼo kʼaruwaran riʼ
Ri pa ruseqerik ri nimaqʼaʼ, jebʼël chʼuʼl nanaʼ yabʼe pa juyuʼ
Ri winäq e küt, kʼo ri kan pa kalaxik wi
Täq nibʼan jun nimaqʼij, yalan nokusäx ri kʼaʼ
Chwaʼq yibʼepa kanonïk (kanunïk)
Kʼo kʼajlïk ri jebʼël nchaqʼaj, kʼo ri man nchaqʼaj ta
Taq xibʼe pa juyuʼ iwir xinremej el bʼa nuchilmol ri chin paqʼij
Ri winäq nbʼan itz chi kij, kʼo reʼ yekän chuqaʼ kʼo re yalan yeyawäj
Alkált ja ri ri nukʼwan rubʼey ri tinamit
Yalan nichuwin ri kaminäq kej
Yïn taq niqʼaxon nupam, nuyibʼ ri nteʼ
Taq lilöj ri yaʼ, ma kan ta tew, chqa man kan ta kʼatän
Ri chuluk täq yarutzʼët nanimäj
Ri chajil jantape nuchajij rachoch tyox, chuqa pa täq qʼanagʼij
Ri mutʼül chʼimaʼ yalan utz chi niyaʼ chi rij qʼutuʼn
Ri kotzʼiʼj nijubʼübʼ ruxlaʼ
Yijolöl ri chwa taq abʼäj
Ruchokoyil ken
Täq yibʼe pa bʼoqoj qʼayis yalan nikos rucheʼel wij
Ri nunimal kan walan ri susiʼ chwa racho
Täq nijistäj nutzyaq, ninyuch
bʼojoʼy lechʼeläq kichiʼ
Ri nukamxaʼ yalan nüm (nïm)
Taq nakajij ri oj, manäq xtichaqʼaj ta chik xa niqʼäy qa
Xlebʼeloʼ qa ri nuchʼabʼaq roma chïk ri jun qʼeʼl yaʼ
Jun winäq rukʼiyal apo chire jun taqkïl, manäq kan ta chke nubʼän chwäch jun nimalaxel
Kʼo winäq taq yekän yan, choj chik yeqamaqöt yechʼoʼn
Iwir xinkʼül jun wakx pa bʼëy xirutöqʼ kan
Kʼo xtaniʼ taq yebʼe kikʼin achiʼaʼ, yetechʼetoʼ pe
Achiʼel rukonexik ri paxbʼäl abʼäj
Ri saqchäj tziyïl pa wawän, xinporoj
Yin xa oxiʼ kʼan wulew ninsamajij
Iwir chöj xinxotej el jun bʼojoʼy
Ri chikopiʼ oxiʼ kiwäch: ri ajxikʼaʼ, (tzʼikinaʼ) ri chakaläq, chuqa ri yeqebʼun pan ulew
Junabʼir
Ri masat raxroj rij, ri achij kʼo ruqʼaʼ ri rukʼaʼ
Chwaʼq ninwelesaj ri nukem
E kʼo winäq ri kʼo kotzʼiʼj chwa kachoch
Ri rnaʼj qʼän ri rij täq chäqʼ chik
Pa täq chʼabʼäq natzʼët ri sotop
Ri xalwaʼt kʼo ri ütz kʼo ri ma ütz ta
Chi e kaʼiʼ y ebʼenwoyoj, kaʼ riʼ xbʼapon ri jun
Yin xinwewaj pa ruwiʼ (rupawiʼ) ri wachbʼil
Pa nimajay xewär wi ri rajaw ri jay
Jun achin kʼo jun rupawiʼ choj lubʼulïk ruxaq, (ruchiʼ)
Täq nubʼän janíla jöbʼ, ri winäq nikirüj ri yaʼ pa bʼëy
Yalan jubʼaʼ ok nuway xkisipaj ri iwir
Rima pélis chöj nitzoyotzöt rikʼi ti ruqʼos xikʼo pa bʼey
Kʼo winäq yalan rukʼiyal ronojel ruwäch kikʼin
Choj mayäl runaʼoj la xtän
Ri yuqʼuj awäj nrajoʼ chʼuchʼujil
Paqʼij ninxïm ri nutzʼiʼ, chaqʼa ninkïr kan
Kʼäj ja riʼ ri jokʼon kʼilin ixim
Suqʼul kan sibʼiläj bʼätzʼ pa jay
Täq ri tzʼiʼ kʼo nketzʼët chaqʼaʼ, yalan yetzʼeqon
Kʼo jun bʼëy xinkamsaj jun sakäk
Kʼo jun achin xubʼän jun rumak man xata il kʼayew xkiyubʼej ri ajawaʼ
Chʼanin xretzetäj raqän nukarson
Yin xa xe utz ninnaʼ yenqüx ri bʼuyül taq wäy
Kʼo chik oxiʼ junaʼ tikän wi ri watiʼt
Rutijul ri mamaʼ yalan jebʼël chi nitij
Ri nuteʼ chi ruwäch ajaw kʼo bʼey nusipaj nupuwaq
Ke laʼ apo kebʼäl jubʼaʼ chʼabʼäq pa bʼey
Ri ixoqiʼ ruyon nkitelej ri chike jun nkikʼwaj
Kan nïm rukʼaʼ ri nuwakx
Achike na ruma xkijabʼij el xkijabʼij el
Ri achiʼaʼ yalan yeʼixoqin, chanin yerumaj jun itzel yabʼil
Ma jubʼa chik kow ri tzyäq xa ruyon chik nikʼuxux
Ri pa nimalaxel choy ronojel kiwäch kär e kʼo
Chʼaranik nibʼan xa xe chi re ri siʼ taq nichoy
Pa nutinamit jantapeʼ nikitïj meqʼën wäy ri achiʼaʼ
Ri qajaw yojru yupwachij chi re qasamaj
Yin täq yinok pa jun jay ninwelesaj nupawi
Ri winäq yalan e qʼoraʼ, yalan e tzʼukuy täq tzij
Ri alajiʼ täq cheʼ, yin yitikir yensiloj
Ri chʼakät nikokusaj ri achiʼaʼ richin yetzʼuyeʼ chwäch
Ri chʼupun kʼuʼx man tikʼamon ta chwa ri ajaw
Chi re ri ajij nibʼan wi ri kabʼ
Taq yalan napulisaj jun kʼojlibʼäl chi yaʼ, ntix el taq natzeqej
Ri yej achʼalal yalan yirajoʼ
Ri nuken yalan tebʼetik xel
Ri tujabʼäl jun manaʼ joʼq richin niroyoj ri ruxla ri qʼaqʼ
Ri numamaʼ yalan kʼayew rukʼaslen xikʼo chuwäch ri ruwachʼulew
Yalan utz nachʼäj apaläj pa xabʼon
Ri e ajpatän yalan kuchuqʼaʼ
Nrajo ruqʼabʼal ri samaj
Yijkʼajolaxel ja riʼ ri alaʼ rukʼamun pe ri rukaʼn wixjayil
Jun sokotajik täq nipe puj (püj) chupan yalan nitzʼobʼo
Jantapeʼ ninkachʼij (ninkachʼuj) kachʼ, roma riʼ nqʼaxon ri wey
Ri ixöq ri nuwotzʼotzʼirisaj el ruway rachijil täq nibʼerubʼanaʼ rawän pa taqʼaj, yalan ütz runaʼoj
Ri äkʼ täq nikamsäx, jantape nichʼalaxüx ri täq rusumal pa qʼaqʼ
Pa nutinamit kʼo kʼïy porobʼäl taq xot
Rikʼin raybʼäl ronojel bʼanatajel
Ronojel uxlanibʼäl taq qʼij yibʼebʼyaj
Wakamin xabʼakuchi kʼo putïka
Achiʼel nkibʼän ri ixoqiʼ chi re ri chʼupäq nkijüq richin nkibʼän xabʼon chi re
Ri kʼajlik kinäqʼ taq nichaqiʼj ruyon nibʼoq, man niwux ta
Ri noxta yalan rukʼixal ruwäch, ütz chi nitïj
Kʼo jun tiʼojiläj achin qʼeʼël (qebʼäl) pa bʼey
Ri ti ruxkin watiʼt yalan riʼj chik
Wi xkinanäq chïk, yanpän (ninpun) chi siʼ
Taq majun ütz ta narük ri kape, majun kiʼ ta nel roma ri kabʼ xa nikanäj kan pa rachäq ri xaʼr
Täq xibʼeʼ armita, pa chʼichʼ xibʼe wi
Täq kʼo rumul yaʼ chi kaj, jik kʼaʼ kʼo na jobʼ
E kʼo chayántra ri jebʼël e nimaʼq
Yin xbeʼnnachaj kan jun achin pa jun jay
Re junaʼ re yalan xwachin ri oj
Täq sibʼiläj kaqʼiqʼ chʼanin nichup nuqʼaqʼ
Ri akʼwal xutzʼupij el ruwäch ri wikʼoy
E kʼo winäq kank ichin wi ri tzʼanatzʼik pa kijolom
Yibʼe na pa samaj
Jun umül nimatzätz pa qʼayis
Chi yatok ajtzʼibʼ yalan kʼayew
Täq yalan musmut, nubʼän yalan tew
Ri nimakej sibʼiläj ruchuqʼaʼ, yalan ütz richin ejqan
Xuchiqiqej el ri chiʼj ri achin pa samaj
Yin jutaqil ninchʼabʼej ri Ajaw
Pa saqʼij nibʼan ri chayun qʼayis chi nikän
Ri kaqachäj kow richin nichoy, chaq jubʼaʼ ruchʼarik
Kʼo bʼey taq at yawaʼ, natzʼoqopij tewuläj yaʼ
Jun achin xutzʼanabʼaʼ kan jun wuj chi rij wachoch
Jebʼelik chi kotzʼiʼj
Nirakäk ri nukej, xinchʼäy ja kʼa riʼ taq xanumäj (xanimäj) chi nuwäch
Taq nqʼanär ri kaxlan ixim, naqʼät
Ri ixoqiʼ e rijitaʼq chik, ja riʼ ri nikʼujeʼ kixkin iy
Ri ruteʼ chʼabʼ xa rïkʼin cheʼ bʼanon wi
Jun akʼwal nubʼëj chi cheʼ ri traʼs pa juyuʼ
Yin manäq nujuyuʼ ta
Ri rij qʼoqʼ nibʼan aqeʼn chi re
Junabʼir ninkʼowsaj wejqan jukʼan yaʼ
Taq xutomij kan ri akʼwal ruwäch ruqʼojon ri achin, xpe royowal
Ri ixoqiʼ nikiwakuj ruwiʼ ri yaʼ, richin chʼajchʼöj ri nikikʼäm pe
Qawinaq yojchaʼ chike ri winäq ri junan qamaqʼil kikʼin
Taq xchʼayon ri achin raxnäq
Ri winäq choj e xikʼay, manaq kuchuqʼaʼ
Ri äkʼ taq yechʼol, yejuʼüx na nabʼëy pa kʼätän yaʼ kʼari yemichʼ kusumal
Taq xinchʼäy ri nukʼajol, xbʼetuxeʼ pe pa ruchʼakat, majun nichʼoʼn ta
Ri mamaʼ bʼojoʼy xawukubʼaʼ kan pa jay, tabʼekʼoloʼ xa rubʼanun pe latzʼ
Kʼo winäq xe kajiʼ ejqaʼn siʼ nikikʼïs jun ikʼ
Junan qawäch junan qachiʼ
Ri wajʼikʼ yalan nisamäj
Taq nichʼayon ri kʼixawuchʼ, chöj nukiyikaʼ riʼ, uroqij ri rukʼixal
Täq ri akʼwalaʼ yechulun pa kiwarabʼäl yalan kikʼiskʼul
Xa rikʼin xinwobʼaj ri numiʼal taq xtzaq, majun chke ta xubʼän
Yalan jebʼel niroqo na ri yaʼ, kʼa ri natij
Rijeʼ ketunutüt xebʼe
Iwir xintzʼët jun oyowaläj wakx pa bʼey tuqül ruxkïn
Ri nimaqʼaʼ janíla chʼuʼl nawüx ri kotzʼiʼj
Ri kʼisis ruxatatil (xataʼt) yalan niyalöj
Ri jun chäj kʼo pa wawän, xuqʼujbʼaʼ kan ri kaqʼäqʼ (kaqʼiqʼ)
Xinpaxij wa la xti nuqʼeʼl laʼ
Ri juchʼ xa bʼaʼ chike winäq yetijon
Jun qʼij xikotzʼeʼ roma ruqʼaxomal nupan
Janila janina jun chi siʼ xinnukʼ ri jun qʼij
Ri qʼabʼan tzij man jun rutzil ta
E kʼo winäq ri chöj roqorïk yechʼoʼn
Janipetäq nayaʼ la asaqʼul?
Ri Ajaw najawan richin jantapeʼ
Ri pa nimaqʼij man xenqʼabʼarisaj ta chïk ri winäq
Ke taq waʼ chwaʼq weqäl chïk wacho
Ri ojer taq winäq yalan xkisamajij ri qʼanapwäq
¿Janipe rubʼankil nibʼän chi re?
Ri chʼakät taq kʼo jun tziyäq chwäch, bʼiyul nanaʼ
Ri winäq kʼo qajonelaʼ kikʼin, xa bʼa jampeʼ yatbʼekiyokʼij chi re kisamaj
K’o koton ri chöj poch’opïk ri rij
Ri ajacheʼl jun munibʼäl yalan jebʼel chi nitij, qʼän ri rupan, ri ajacheʼl choj sirisik
Achʼiʼël rumakexik jun yaʼl joʼq, chiqibʼaʼ namakej el
Xekʼajolan xemeʼelan,
Ri tzʼuyutzʼik pa rachäq bʼojoʼy xpax taq xtzaq qa
Ri mamaʼ bʼaqabʼik aq man nitikïr ta chïk nibʼiyin
Man kan ta e kʼiy winaqiʼ yeʼokusan ri saqsöj tzyäq
Kʼa rokik na yibʼe pa raqän yaʼ
Ri tónka yalan rukʼixal, chʼanchʼöj titij
Ri poy wakamin nintzeqebʼaʼ pa ruwiʼ awän
¿Achoq rikʼin yasamäj wi chwaʼq?
Pa riskinaʼil ri wachoch kʼo wi ri kotzʼiʼj
Ri chikrin sibʼiläj e kʼo pa taqʼaj
Xinwulaj jun jay pa jun qʼij
Ri pa bʼëy iwir xinramij chi jujekʼ machät jun kumätz
Ri tzyäq ri ninkusaj wichin yin
Kʼayil ik
Ronojel ri nuwuj xbʼiribʼoʼ pa qʼaqʼ
Yin yalan yineʼyaloj (yibʼeyabʼöj) täq yibʼe pa tinamït
Ri rutataʼ ri nataʼ ja riʼ ri numamaʼ
Ri jun eqaʼn nusiʼ xyojyoʼ qa
Ri chʼupunik nibʼan chi qʼabʼaj chi re ronojel ri munibʼäl
Taq niyaʼ xalwata chke ri äkʼ, yalan yeʼok
Wakamin jatʼäl rupan nukʼujay chi re jäl
Ri nuqol xe nutzʼet jun winäq ja nqoloqo el
Täq kʼo nikitzʼët ri tzʼiʼ yalan yewawot
Konojel ri achiʼaʼ yebʼe pa samaj, nikukʼwaj jutunaj kiway
Chi wachoch kʼo jun nukisibʼal
Xajan nabʼij ri tzʼukun tzij
Jun akʼwal xujüchʼ kan ruwäch xan wikʼin
Yakʼäl rupam ri ixöq ruma yalan xujitzʼ
Chwaʼq nentoʼ nbʼentoʼ jun qʼij ri nchaqʼ, chire ri racho ruchapon rubʼanik
Tayaʼ pa qʼaqʼ la rusumal wiʼaj xichʼil pan ulew, xa xtukʼwaʼj kaqʼiqʼ pa ruwiʼ qaqʼutuʼn
Taq nipe nuyabʼil nikachʼköt ronojel ri nuchʼakul
Ri piʼy jebʼël ütz richin pa wäy pan alaxibʼäl
Ri rutzaʼn kitzʼun ri wakx e chawon (chawän)
Kʼo winäq jebʼël nkinaʼ yeʼetzʼan
Ri kalantun kinäqʼ ja riʼ ri yalan rabʼaräq kaqän, nel achiʼel ri kʼajlik
Achʼäl taq nipaqʼäqʼ ri runaqʼ traʼs pa ruchi ri aq
Kʼo winäq tal jun äkʼ ntekʼeʼ pa kilaq ri paqʼij
Yin chöj ninjützʼ nuway pa xot
Ri pa taq nimaqʼij ruyon nintzij nukotzʼiʼj
Taq xiqiriqoʼ pa ruwiʼ ri chʼitaq abʼäj xa bʼa ma xitzaq
Ronojel ri nutziyaq e jekel kan chi rij cheʼ
Ronojel ri pa nuwiʼ xinchʼabʼaqij
Kʼo jun wachʼalal yalan näj kʼo wi racho
E kʼo ixoqiʼ nkikij kiʼ
Ri bʼoʼj choj watzawik
Ruma royowal ri achin, xutzʼebʼuj chi qʼaʼ ri rixjayil
Ri xti alaʼ kan numüt ri wotzʼotzʼ wäy rikʼin rukape
Ri carreta stapeʼ kʼa näj petenäq wi nawakʼaxaj ntaratöt petenäq
Achike taq kan qʼij xinkʼät pa nujaʼj
Rikʼin ri qʼutbʼäl ninqʼüt wi ri ik
Täq ninchʼäj nusuʼt jebʼel ninwoq pa xabʼon
Taq yalan yisamäj nqʼaxom pe ri nuteleʼm
Jebʼël rey ri numachät
Kʼo jun nutzyaq yalan ninkusaj (ninwokisaj) chʼanin xrelejsaj
Jun ixöq xusowobʼaʼ kan ri ruwachinäq pa kʼaybʼäl, taq xbʼerukanuj majun chik kʼo ta
La jun cheʼ laʼ kotokïk roma ri kaqʼïqʼ
Ronojel ri nukʼayij kʼa ja ri tiqaqʼij xkʼis
Ri tzʼin yalan jebʼël chi nitij
Man ütz ta nichöy ri paʼchäj
Ke re pa Raqʼ Bʼey kʼo jun nimaläj ajxul
Ri ajsyoʼl ja ri kajawal ri kʼuch
Re waqonïk re kʼa chaqoj na nel ri nikeʼëx ruwiʼ
Jumül xinyabʼilaj kan ri bʼaʼ chʼiti kʼatän xubʼän chwij qubʼixir kan
Täq xitzijon rikʼin jun xtän, kʼo jun alaʼ xiruxikinaj
Ri ajchʼolöy taq wakx jebʼël ketaman yekirarij ri wakx
Nikibʼij chi sibʼiläj ninchʼäp nuchiʼ täq yiyawäj
Ri wulew kan chöj jun ralaxbʼäl yaʼ
Ri ruwi waqän niqʼalajin pe chupam ri nuxajabʼ
Sibʼiläj chi täq tzʼikin yebʼixan ri nimaqʼaʼ
Taq yalöj yeʼanin ri tzʼëʼ nkaläl pe kikʼaxäj
Täq yalan ikaʼn e kʼo pa jun ulew, nkiqʼanarisaj ri tikoʼn
Re reʼ ninkʼwaj el
Achʼiʼël rukʼupik chaqwäy ri yalan chïk chukʼuchik
Jantäq nubʼän silonel
Yalan korokïk chïk jun wey
Ri raxwach okox yalan jebʼël chi nitij, nikʼayix pa kʼaybʼäl
Ri saqikär yalan ütz nikinaʼ ri winäq
Achʼiʼël ri lojan qʼayis, chqibʼaʼ naläj (nalej) chi machät
Ri tzʼisol tzyäq jebʼël rumerya
Xinkeqʼij ri waqän chwäch abʼäj
Albʼätz ja ri rixjayïl ri akʼajol
Xinsikʼïj xa man xrakʼaxaj ta
Ri achiʼaʼ nikiröqʼ ri kaqän chupan ri chʼabʼäq, richin jebʼël koʼkʼ nel
Ri ruwachʼulew choj sirisik
Ri poy wakamin nintzeqebʼaʼ pa ruwiʼ awän
Jun alaʼ kan chke la nunaʼ chire xulöqʼ jun yojyïk ruchʼichʼ
Achiʼël rurapixik koxtar kan chawän (chawon) rukojöl
Taq nok kʼakʼaʼ junaʼ nibʼan nimaqʼij
Ri a Lucho chöj bʼaran raqän pa bʼëy
Ri kʼoʼx ma utz ta naqun kʼiy, xa yaʼol yabʼil
Yikanäj kan jun aqʼaʼ pa juyuʼ
K’o jun winäq pok’öl pa ch’ab’äq
Wi manäq rubʼosal ri kej, ma niqʼatatäj ta
Ri ajyuqʼaʼ jantape nikikusaj ri rapabʼäl
Täq jebʼel saqʼij niseqer yalan tew
Xa pa woʼoʼ junaʼ xekʼojeʼ oxiʼ qalkʼwaʼl
Re tzʼetzʼ reʼ e chawan bʼaʼ, pa taqʼaj nipe wi
Kʼo achiʼaʼ ruyon ponon wäy nkajoʼ
Täq nimuxan ri a Lucho chöj chöj nupüj ri yaʼ
Wakami xkʼachoj jun kutin akamixaʼ
Ri äkʼ e peʼy yalan jebʼel kityojil
Ri iwir xinchäp jun kär
Nukaʼ ja riʼ ri nikeʼen el ri nintij qa
Ri tzʼaläm abʼäj jebʼël nibʼan chʼajoʼn chwa (chwäch)
Ri saqakʼix yalan chawön ri ruxaq
Ri kaxlanwäy ninbʼüt chupan nukape
Chwaʼq ninchöy jun nucheʼ richin nusiʼ
Ri nteʼ ronojel qʼij nutzïk (nutzäk) kinäqʼ
Jun masat xa jubʼaʼ ma achiʼël ri kʼisikʼ
Täq yichamë chi reʼ ri etzʼanen ninbʼäkʼ kan ri nukʼan
Kʼo jun wachbʼil ri yalan utziläj winäq
Yin xkʼoqpitäj rukʼamal nuxajabʼ
Chqibʼaʼ xinwïl ri nukamxaʼ xinsäch
Nibʼix chiʼ jun tzakbʼäl yaʼ qʼanachʼichʼ okunäq, yalan jotöl rajäl
Ri xiʼl choj yetzopin (yetzokʼin) täq yebʼyin
¿Rat naʼq yabʼe pa nimaqʼij? naʼq
Ri jun achin majun nunabʼej ta, pachʼäl ri rukaslon pa bʼey
Ri xik yerutij täq alajiʼ äkʼ
Täq jun nibʼyaj ruwiʼ chʼatän cheʼ bʼutzʼ bʼutzʼ nubʼän chi axeʼ
Tatewursaj jubʼaʼ ri nuqʼor, xa manäq ninköchʼ ta ninqüm kʼatän
Ri chʼoʼl ik taq koköj ök, sibʼiläj runaqʼ
Bʼuyul achʼäl ri kaxlanwäy
Ri kaqän ri saqil chöj nibʼan chi ke
Taq xirutöj pe ri achin kuchi xisamäj wi, xinlöqʼ jun nupayiʼaj
Yalan labʼalik chik ri nukarson
Ri ijqicheʼ (raxcheʼ) yalan nijotayin
Liqʼiqʼej
Qäs yibʼe, yan taq xuqa, (xoqa)
Tasacha takuyuʼ
Ma jun chik kʼo ri pa kʼayij wakami
Nubʼij chi, ta loqʼ xbʼe pa xajoj
Ja yin ri xisikʼon richin pa bʼey
Ri yaʼ remël chwa jay, yeʼaläx pe üs chupan
Kʼo jun wasaron yalan jechʼël ri pa ruchiʼ
Täq yalan nawojoʼ jun winäq, nabʼisoj täq ma natzʼët ta chik
Ri chʼoy niwitzʼitzʼ chaqaʼ, xutäj mes
Yalan nipulin ri yaʼ pa xaʼr taq niroqon
Yin xintij nikʼaj naranx
Achʼiʼël jun umül kʼonöl chwa jun mamaʼ liʼon
Ri pa nimaqʼij bʼokoʼ, xinqun jun nutzinkʼlin
Ri jupumaj yaʼ yalan jubʼaʼ ok
Taq xmakun ri nukʼajol, xinchukʼej chuxkïn
Jun qeleqïk winäq, achiʼel xa ta jantapeʼ royowal
Ri nuwäch yin niqʼaxon
Kʼo achiʼaʼ ri jebʼel yeliʼo pa ruwi yaʼ
Aj kataʼl
Ri raybʼenïk xa richin ri itzel
Ri chʼajoj chʼajomabʼäl nibʼan chwaʼq
Pasiwan e tzokʼöl kʼïyaj Kʼojlen
Joʼ kʼa
Nikachʼalöj wa xinwakʼaxaj apo, akuchiʼ na xbʼe wi
Taq ninbʼän nuchilmol, kʼo chi ninqʼüt ri xkoyaʼ richin kiʼ nel ri nuqʼutuʼn
Kʼo jun achin wetaman ruwäch, kan wanawïk ri pa rusut
Taq nirijix qa jun winäq, niyochoyoʼ qa ri rupaläj
Taq jebʼël retabʼalul ri chun niyaʼ rikʼin ri tzʼoʼ, chuqa chi kokʼ kʼa ri keʼen, jebʼël yexupüp ri wäy pa xot
Täq yesijan ri kotzʼiʼj, yalan nikʼasäs
Chupan la jun ruchul choy laʼ kʼo nimaʼq taq täp
Chʼanin xkenen pe ri ruyaʼal ichaj
La jun achin laʼ niqʼaräl ruqül chi rij la jun xtän laʼ
Ke laʼ nabʼän chi re, achiʼel la jun laʼ
Chqiʼ kʼa teʼ xqeneqoʼ pe pa ruqul la chʼolöy aq
Ri elëqʼ majun ütz ta
Kuchiʼ kʼo sibʼiläj chʼabʼäq nisoqʼoqʼ nibʼe awaqän chupan
E räkʼ ri ya Teya xepuxan
Ri rusïkʼ ri kowläj kej näj nakʼaxäx wi
Chi re ri bʼätzʼ nibʼan wi ri tzyäq
Ri itzel aqʼon ntikïr yerukamisaj winäq chuqaʼ chikopiʼ
La jun tʼayatʼik achin laʼ, janíla nuchʼäy ri rixjayil
Taq xubʼän jun rumak ri nukʼajol, kan xintzʼäj ri pa rujey chi xikʼaʼy
Jebʼël e soköl ri ixoqiʼ yeʼajin yewaʼ täq xtikir ri tzuy qʼojon
Taq xinwil jun xpäq pa nusamaj xinwok chi abʼaj ri rij
Yalan kikoten rubʼix ri chajäl siwan
Jun achin xuqät, jun kʼan kaxlan ixin pa jun qʼij
Xinjöqʼ el ri ruqʼa nutraʼs, xa majun wa nwachin ta
Ri nutzʼoʼ xikʼo qa bʼa ruchunal chi re ri chun
Ri tur ja ri ruwäch ri jäl yenimär
Yin xinsurij pa koʼk ri wachoch
Kʼo winäq yalan yokoyïk nikibʼän chire ruximik ri kipan
Yin taq yikos man ninrayij ta chïk yibʼyin
Ri oyöl tew xa xe chaqʼaʼ nsikʼin
Nupïtzʼ waqän ri nubʼuküt
Täq ninxubʼaj ri nutzʼiʼ, chaʼnin nipe
Ri ijaʼtz, jebʼël chaʼon ruwäch richin ronojel noqa el ri ntik qa
Xinwachij ri wayjal xikʼo jampeʼ la kan junaʼ
Ri nutzyaq kan wokʼokʼ xuʼön (xubʼän) chwa qʼij
Ri ixöq choj xuxanej el ri ti ral pa bʼey
Ri qʼanulew jebʼël ütz chi re tikoʼn
Ri nikanaj kan chi re jun kʼayij nibʼix chabʼäl chi re
Taq xentzʼoqij el ri nuxajabʼ pa chʼabʼäq, xpachʼlin ri yaʼ chwij
Ri akʼwalaʼ nikibʼij "watiʼt" chi re ri kʼexelom ri xkʼulun kichin
Taq xitzaq, xinqöl ri nupaläj
Ri koloʼ choj sorosik ma jubʼaʼ e achʼïy
Ri wuchʼ chaqʼaʼ nibʼyaj, kʼo re yerutij alajiʼ täq äkʼ
Taq nibʼoqöq rusumal (rismal) awiʼ, utz namuʼ pa ruyaʼal rnaʼj, kʼa chik ri pa ruyaʼal salikʼan
Ri yutʼuyik is xinsikʼ, taq xoqa el ral, xintïk
Yin xinpeyoj jun akʼwal richin xirachbʼilaj pa tinamït
Sibʼiläj ulew xqa qa pa siwan
Jun akʼwal taq xa kʼa ri nutijoj riʼ nibʼiyin, kan na ri tayuqej, richin man nitzaq
Rima chilo nutzijoj kʼiy taq qʼoloj ojer taq bʼanibʼäl chi kiwäch ri alaboniʼ
Ri kachinpa nkiyaʼ may chupan kʼa ri nkisikʼaj ri achiʼaʼ
Ruma ri oyowal xbʼanatäj xekʼojeʼ kan kʼïy mebʼaʼiʼ
Jun ixöq xupaxij ruqʼeʼl pa bʼey, yalan xkïx qa
Taq rubʼanun kan konojel bʼa ri achiʼaʼ nikikusaj kixérka, wakamin jujun chik ök
Xa kʼa reʼ kan xitzaq, xinqololej nukaxtateʼ
Riʼ silonel chöj ok niyikon
Kʼo winäq yalan kikʼaxäj
Ninjuruj el ri jun umül pa jül
Wakamin ri kʼoxkʼobʼäl kan chiyïl ruwäch
Pa jun kʼulubʼik niyaʼ el saqiläj tzʼarin pa chakäch kichin ri teʼej tataʼaj
Yalan yematyoxin ri täq moyiʼ täq nasipaj jun ti kimérya
Ri chʼupuj qʼös rikʼin jos nibʼan wi
Taq manäq nel ruxaq qʼaqʼ, nubʼän janïla (janina) sübʼ (sibʼ)
Achʼäl ri bʼaq taq tisibʼibʼ nibʼe ök ri pa achʼakulal
Chwäch chʼatin chʼat yebʼemuq kan ri kaminaqiʼ
Ri qʼol yalan nitzʼano täq nok chi aqʼaʼ
Täq ninbʼän chenoj, ninwuqij jun nunaylo
Yalan jubʼul ndel(nel) ri wäy chire ri raxjäla
Taq xtinwil bʼaʼ numéra, ninlöqʼ jun nuqʼojom
Xuxichʼej el rusmal rujey ri kej
Yalan kʼatzinel chi kʼo kikotemal pa jun jay
Chuwäch ri kaʼ nbʼan wi ri keʼen richin nibʼan ri wäy
Xinchʼöbʼ ri achike ruma xkän ri nuchaqʼ
Choj sirisik ri qajolon
Jubʼaʼ ma konojel ri rijitaʼq taq achiʼaʼ xekʼajolan yan
Pa täq nimaqij e kʼo winäq yeturin chikiwa ri wakx
Täq yichojmin el, chaʼnin yibʼeʼapon Bʼokoʼ
Jebʼel xrabʼeʼ ri etabʼäl kʼan taq xojetan
Ri achin nuchʼopojij ri ulew rikʼin azaron
La jun alaʼ la kan xubʼoqʼej el la jun xtän
Ri saqʼul ruyon pa täq taqʼaj nitik wi
Ri sachik kʼo bʼey kan nutzʼapej runaqʼ awa (awächʼ)
Xa bʼaʼ (jubʼaʼ) xinkajij ri nuqʼaʼ xujäl riʼ
Xwolowox rij ri nuqʼaʼ ruma xinkichʼop ri aqaj
Taq kʼa kʼakʼa ruxaq ri chʼichʼ nitzʼintzʼot
Achiʼel jun abʼäj kupül pe pa bʼëy, xu manäq xtatzʼët ta napaqkʼij awaqän chwäch
Ri paloma (pixkukuy) taq niyakatäj pe nimaqʼaʼ, nabʼëy nuroporaʼ ruxikʼ
Ri bʼatzʼ yalan nïm chi chiköp
Ri xot jebʼël setesik
Ri nimasaqʼul yalan jebʼel chi nitïj
Taq xinsäch ri nupayiʼaj (nupawiʼ) majun chïk xinwïl ta
Iwir xchʼoron jäbʼ
Jumül yibʼe pa juyuʼ, näq chik xkitzolin ta pe
Yin qitzij wakʼaxan chi kʼo chʼaqa yebʼe pa qʼaqʼ
Kʼo jun cheʼ chuchiʼ bʼey, lukul pe pa ruwiʼ bʼey
Ri yejkʼajolaxel man nunimaj ta rutzij ri ruyijtataʼaj
Achiʼel (achʼäl) ri qʼosibʼäl jachajik ri rutzaʼn
Ri nuloqʼ nusantaynij retaman ronojel ri ninwajoʼ ninbʼän
Ri nukʼulel xbʼe pa taqʼaj
Okʼal traʼs yitikir ninwejqaj
Achʼiʼël rukʼonexik jun qʼeʼl (kukuʼ) chʼiti (chʼuti) koʼöl ök
Ri maqkʼuy kʼo ruchuqʼaʼ
Ri ximoj kʼayew chi nasöl
Ri ma xwan rikʼin ri ma Chepe kʼo nkuchʼej ruma riʼ yalan nkajoʼ kiʼ
Taq kʼo püj chi rupan jun chʼaʼk, janíla nyusun (nikaso)
E kʼo yawaʼiʼ ri kan yesacheʼ, sowan (saqawa) yetzolij jubʼey
Ri kabʼraqän, nusiloj ri ulew
Ri wanaʼ nuchʼäj nutziyaq
Yalan jebʼël ninnaʼ ninqʼäp ri saqʼul chi eyaj
Ri nataʼ chqintok nisamäj
Ri kotzʼiʼj yalan jubʼül ruxlaʼ
Aryero kibʼiʼ chuqa ri yesamäj kikʼin kej
Kʼo chʼaqa winäq qʼijqʼij e xukül pa racho ri ajaw
Xintür qa ri wacho, roma ninwajoʼ ninbʼän chik jun kʼakʼaʼ
Kʼo jun bʼis pa nukʼuʼx ruma riʼ yinoqʼ
Ja taq xchʼaj nabʼey bʼey ri nutzyaq, ja ri taq xyatzʼayoʼ
Nibʼïx chi taq yalan najäkʼ ruxkïn jun akʼwal, yalan chawän yeʼel
Kʼaslen, uxnaqil
Taq xinyojej el ri juyojaj aqeʼn pa kʼaybʼäl, janíla xikʼix
Jun qʼij wakamin ninjök ixim chuwa jay
Yin xinyaʼ jun qʼaʼ pa ruxkïn jun achin taq xirunäq
Jun ruxil chäj chaʼnin nuchop qʼaqʼ
Taq niqʼaxon runaqʼ qawäch, ja chi riʼ nipe ri püchʼ
Kʼo jun achin niparan chuxeʼ jun cheʼ richin man nichʼeqeʼ chwa jöbʼ
Ri qupüy taq cheʼ jumül qoloqöj xikibʼän kan chi re ri juyuʼ
Täq nibʼan chʼabʼäq richin xan, nixoqʼ chi aqän
Jun qebʼeqïk winäq man jun kan ta ütz chanin nibʼyïn
Ri chʼik yalan yekʼojeʼ chuqʼa taq kaplïn (kʼoxkʼobʼäl)
Rutzʼikinal nuwäch, rukoxil nuwzäch
Chʼinïl niqʼajan ri wasaron
Ri tulul kʼaqoʼj rupan, jebʼel kiʼ
Ri etamabʼäl man kʼisel ta
Ja ri ruxeʼ ri ruchakalbʼäl wonon ja riʼ ri ütz richin qʼaxon (ruqʼaxon) pamaj
Rusal ri tzyäq ma kan ta jebʼel nitzʼun
Taq niroqrotchik ri yaʼ pa bʼojoʼy ja ri taq niyaʼ qa ri ichaj chupan
Ri tzʼuluʼaj nok richin weqoj pa täq bʼey
Kʼïy kiwäch jut e kʼo pan ulew
Jun alaʼ xiruqʼïp, kan kow xinnaʼ
Ri rij poʼt yalan jotöl rajil, wakami ma kan ta e kʼiy chïk ixoqiʼ nkikusaj rij poʼt
Niyanyot ri aq ri ma nitikir ta nibʼyin
Pa täq jobʼ Del (nel) yaʼ chwa täq jul
Ri jun wokʼowik tzʼalän sabʼan chwa qʼij näq ütz ta richin nijuq ruwäch (nijos)
Taq najöp runaqʼ awäch yalan nqʼaxo, nel pe yaʼ chupan
Ri akʼwalaʼ yekiyuqʼuj ri wakx
Täq yalan nachöp anin chʼanin yakos
Kʼo bʼëy ri ixoqiʼ näq nikatzʼamij ta qa ri ki qʼutuʼn
Kikis ri aq, wakx yalan nutoʼ ri tikoʼn
Ri nukostal xukʼüx chʼoy
Yin iwir xinqun kʼoʼx, täq xoʼqʼaʼ pe, xinxaʼ el ronojel
Ri nusokotajik yalan niqʼaxon
Ri abʼäj ri e kʼo pa täq raqän yaʼ, liqʼ kij
Ronojel nutzyaq xinreq
Xsach jun nukarneʼl
Taq yalan (tzʼan) yisamäj jun qʼij, janila janina yikos
Ri ma Xwan jutinaj
Taq yaruyëqʼ jun kej, wi kan xkaril jebʼel, yarukamsaj
Ri ulew choj kirikik man kʼayew ta rusamajixik
Jun xtiʼ alaʼ man xtiyaköj ta rutzyäq chi rij
Jantäq ninqüm jun nupojk’i’tz chuxe’ nuwa’in
Jun wi ri xkiyaʼ pe chwe
Yalan kabʼ xel ri nukape
Xintakej el ri ruchi wacho, roma xqʼäy (xqʼey) qa ri ruxeʼ pan ulew
Kʼo e kaʼiʼ wäkʼ ri e peʼy
E kʼo tzʼiʼ chuqaʼ yekanon
Winäq ri waqiʼ ruwiʼ raqän
Kʼïy e kaminäq ruma ri kʼäy yaʼ
Ri wawän wakamin jebʼel räx
Xajanin la achin ruma ri sibʼiläj nisamäj
Ri pa täq jikaʼn jebʼël nubʼän ri tikoʼn
Ri winäq kʼo rukʼuʼx ri merya kikʼin sibʼiläj yebʼyaj
Yin nbʼenkanoj na jun nucheʼ
Taq xinnakij nuqʼaʼ xinbʼil janila, näq kan ta xsipöj
Rutzʼetbʼal
Jebʼël kokʼ ri kʼäj
Kʼo bʼey ri kuchi nikʼayïx wi xkoyaʼ armíta, kan nixeqʼëqʼ
Iwir xinpäqʼ rupaläj jun tzʼiläj achin pa bʼey
Yin täq niqʼaxon nujolom ninyächʼ chi tzyäq
Tächʼajaʼ bʼa nutziyaq Lena Aʼ
Cholan xebʼeʼel pe ri wawex
Yin xinjös jubʼaʼ ruchʼipil nuqaʼ
Kʼo kej majun kinimik ta nikajoʼ, jebʼël yebʼyin
Kʼakʼaʼ retal tzij
Ri saluläj utiw ikʼownäq rajtzayil chwäch ri utiw, chqa yalan nüm (nïm)
Janíla (janina) ninnataj ri nataʼ, roma ri xusipaj kan jun nukamxaʼ
Yalan jilan xubʼän ri bʼëy ruma ri jöbʼ
Ri ti achin yalan yawaʼ
Ri bʼachabʼïk achin yeruxbʼij akʼwalaʼ pa täq bʼey 
Jun xti alaʼ chiqibʼaʼ xuwukij ri paxin bʼojoʼy chi wacho
Ri siwil yeruxakʼabʼaʼ taq qʼayis
Taq xurabʼij apo rujey ri tzʼeʼ chi rij ri aq, ri aq xuxibʼij riʼ
Yin kʼa kʼo na jun kʼan nukʼuquj
Ri tuktük yalan nuwöp cheʼ
Kʼo aqʼaʼ yalan yewuyin ri utiwaʼ pa taq kʼechelaj
Xinchʼabʼaqij nukamxaʼ
Kan jurül pe rubʼaqil raqän ri jun achin
Ja täq yojtzaq pa bʼutik, chʼanin ta nitzolij pe qakʼuʼx
Nibʼïx chi jun winäq qʼalaj pe ri ruxuʼy, majun kʼa kʼekʼ ta riʼ
Ri tunay jebʼel rusiʼj nuyaʼ
Lechʼeloʼ
Taq xinwojqaj ri jun xtän, xpe royowal ri a Chepe
Pa nimaqʼij xekʼayïx wakx ri jatzul ripiräq taq kixkïn
Ri kʼäq nutïj rukikʼel ri winäq
La jun ixöq xeqäl chwa pop chi laʼ, yalan samajel
Ronojel ri nuxajobʼal sibʼiläj jotol rajil
Ri bʼála jun chiköp aj kʼechelaj
Ri patän (tapäl) täq nikʼoje chwa qʼij, nichukʼukïr
Myer yalan xinxulubʼa ri nukʼayij
Yalan loqʼ ri jun achin ri xpe
Pa wolajuj rajlabʼal ri nabʼëy ikʼ chre ri junaʼ, ri winaqʼ yebʼe pa seqonik esquipulas
Yïn xinköl kan rukʼaslen jun ti äkʼ pa ruqʼaʼ jun xik
Kʼo winäq ketaʼan nikitäj (nikitïj) ronojel ruwäch munibʼäl
Jun qʼabʼarel kʼawäl pa (bʼëy)
Ri äkʼ aj ruwajay
Ri pa rutikirbʼäl ri junaʼ kʼïy cheʼ e xakʼaxäq
Ri chinchïy nokusäx rikʼin rij ruwäch ri tzuy
Yin kʼa pa taq jujun wuqʼij yitujan
Yin yitikir nintʼis ronojel ruwäch karsón
Taq jun nijalkʼatij jun raqän yalan nsipöj
Xpakapoʼ yan pe, joʼ ri pa qasamaj
Yin ruyon yitzaleʼ yiwär
Ri ruchiʼ jay nitzʼapeʼ kan ronojel aqʼaʼ
Pa qʼatbʼäl tzij e kʼo ri qʼatoy taq tzij
Yin ninxibʼij wiʼ yalan chwa ri kamik
Ri cheʼ jantapeʼ yechoy richin siʼ
Pa matz
Kʼo achiʼaʼ nintzʼët yin kan nikiqbʼlij ri sikʼ
Ri ixöq xukem jun nukamxaʼ
Konojel ri iqʼ nim kejqalen, xa ja roj ma niqʼax ta chïk chi qawäch
Chi riʼ pa jay kʼo wi
Chʼaqa achiʼaʼ majun ketaʼan ta yekitzʼët ri kawäj, choj yekichʼujirisaj
Ri chʼolonel xusoqʼij kuchíla chi ruqül jun wakx
Ri bʼanol täq xajabʼ xkijotobʼaʼ rajil ri xajabʼ
Yin jantapeʼ xinbʼinisaj ri nuchaqʼ, ke ri chaʼnin xretamaj xbʼyïn
Re chut jun chʼiti chiköp koʼöl ök, xe ri kikʼ nirajoʼ nutäj (nutij)
Yalan tzalatzik nel rï nucholaj
Ri tzyäq kaqköj nitzuʼun (rubʼonil) man kan ta niqa chi kiwäch ri winäq
Pa täq nimaqʼij yemulul yeok ri winäq pa täq qʼojon
Xqʼaj qa rubʼolojil ri nukoral (nukoʼk)
Yalan kʼatzinel chi kʼo rukʼuʼx ri ken
Ri ya Cheʼl yayöj nubʼän chire ri ruqʼor
Kʼïy winäq okunäq kiqʼijobʼal ri nimachʼumil chaqʼaʼ
Kʼastajibʼäl qʼij
Taq xinsök ri waqän, xinterej woʼoʼ qʼij
Bʼelejlajuj xa jun nrajo chi (ma) juwinäq
Kʼo jun chiköp yalan kebʼekïk rukʼaxäj
Ri tataʼ ixel ja ri rajaw ri kaj, chuqa ri rachʼulew
Ri tzyäq meʼx, chaʼnin nukʼän tzʼil
Ri ajtzʼaq xupuʼrupaläj ri rutoʼonel ruma man nsamäjta utz
Konojel bʼa ri ixoqiʼ jukumaj nikitzʼaʼaj qa ri kitzʼoʼ
Ri sanayiʼ jebʼël ütz richin ri tzʼaq
Ri raqän yaʼ richin Tepan Ul, nibʼïx Xayaʼ chi re
Ronojel ri aqeʼn, ri tzimay xewajeʼ kan chuchi jay
Jun xti ti moy ronojel qʼij nutzinitzaʼ ri ruqʼojon pa kʼaybʼäl
Tikoj is
Xinpuqʼlij ri tzʼiʼ pa yaʼ taq xinwatinisaj
¿Chke abʼiʼ? Waykan nubʼiʼ
Ri arwenxa nikʼayix pa täq kʼaybʼäl
Ruma ri numebʼaʼil manaq (manäq) wachoch
Yalan kʼayew taq nitijon poqön jun winäq
Yin rikʼin wijkiqʼaʼ yitzʼibʼan wi
Achiʼel rukʼaxexik el jun ruqʼaʼ cheʼ, ri majun chïk ruxaq ta
Jun achin xtzaq pa jun ral siwan, xukajij ruqʼaʼ raqän
Ri jutzʼuʼy kiway, tzʼëʼ
Kʼo kej jeʼ yalan yesilon taq nabʼän kejqaʼn
Taq xbʼenkʼamaʼ jun bʼëy nusiʼ, janíla (yalan) xiqʼitäj
Iwir toqʼaʼ xinkamisaj jun pa rutzaʼn qʼoqʼ
Ri xaʼoj yalan itzel yabʼil
Nintij jun wechaʼ
Ri wis xqʼobʼ jataʼq chi re ri jujun kostal
Kan xibʼil ruwa rukʼuʼx ri wäkʼ
Xinchʼutinirsaj jubʼaʼ rupan nupoʼt
Ri qabʼaqil ma e kow ta
Ri qäch qawinaq yalan nikitik ri raxwach
Chupan ri qajolon kʼo wi ri e aqatzan tzaqʼor
Waweʼ manaq (manäq) oyowal nibʼan
Jun chik
Chwaʼq kʼakʼaʼ junaʼ, waqxaqiʼ Bʼatzʼ richin cholqʼij
Xa jubʼik cheʼ niyaʼ chawe jubʼa ma yakän
Tiqamatyoxij qaway
Jun nim kʼas kʼayew chi nitojtäj
Yin yalan ninmäy ri xkʼulwachitäj pa Bʼokoʼ
Ri xtaniʼ wakamin yalan yetzyaqüj
Yïn kʼo jun yuxyïk nukʼajol majun nikochʼon ta chire ri waran
¿Tux rubʼankil ri chikop xatzʼët?
Xiniqebʼebʼej nupan chi xinkʼo pe
La xti akʼwal yuxül pa chʼakät, janíla laq ruwaran qʼalaj
Pa taq juyuʼ ri ixoqiʼ chwäch pop yexukeʼ wi
Rikʼin ri xirikʼikʼ nituk ri qʼor
La jun takatik achin laʼ majun runoʼoj, xe nuchʼäy nuchʼey ri rukʼajol
Takʼwaj el la awuj jubʼey
Ri po’t kitzyaq ixoqi’
Taq jukumaj xibʼe pa juyuʼ, ri nteʼ chöj xulibʼij el ri nuway
Ri sochäj jun itzel kumätz
Re qʼij wakamin yalan xechʼutunïr qa ri xoral
Ri wanaʼ chʼanin xbʼe pa kʼulubʼïk
Ninkokʼij na ri nukeʼen
Taq ntzʼilöbʼ ri nutzyaq, ninjäl
Ke la aqʼanij kʼo jun inup
Xenkop ri perx chi xebʼeqa pe
Taq kʼo yalan qʼij, yinuxlan pa muj
Yalan rukʼokʼal ri chun täq nisilox
Xa kan chʼanin xkʼis qa ri juchan (jucham) qʼaqʼ
Yalan nrajoʼ rukʼulel rukʼulchi) ri achin
Täq paʼtz ri nuwiʼ ninsokaj
Ri saʼy jebʼel chi yetij
Kʼo jun wachʼalal xuʼ bʼän qa jun chʼiti (chʼuti) tzititzïk jay
Ri wakx taq nujik rij ri ral, nurëqʼ chi raqʼ
Ri ixoq xuchayej pe bʼaʼ richaj pa juyuʼ iwir
Ri jun akʼwal yalan anum
Pa taq wuqutäq qʼij nqachajij rukʼastajibʼal ri kʼajolaxel
Kʼo ixoqiʼ jebʼel tʼoqotʼik nikibʼän chire ri atzʼan qʼor pa chaj
Taq nipe ri qʼitajïk, man jun chïk achike ta yatikïr nabʼän
Xintzuqʼij nuqʼaʼ chwa kʼix
Kʼo jun wachbʼïl qelqöj nchʼoʼn chwe
Xkʼübʼ nibʼïx chire ri abʼäj rutemebʼal ri xot, ri bʼojoʼy chwi qʼaqʼ
Konojel ri winäq nkiquqaʼ ri ki kʼaslen (kikʼaslem)
Ri rnaʼj qʼän qʼän ri rij
Tzʼibʼatäl kan chi ri pa tojbʼäl mak niqatʼätʼ ri awey
Ri qʼaqʼ ja riʼ ri niroqowsan ri niqatäj (niqatij) qʼij qʼij
Taq xiq’ab’är xinpojij nupaläj chwa xan
Ri chapoy kär jantape kʼo chuchi raqän yaʼ, choy, palow
Ri taq kojʼoj jantapeʼ yewär pa ruwi cheʼ
Ri chojobʼ jun cheʼ nim nel, chuqaʼ kow
Ri kabʼ, chi re ri ajiʼj elenäq wi
Konojel ri tʼisonelaʼ (tzʼisonelaʼ) yalan kisamaj pa täq nimaqʼij
Ri numiʼal chwa ryos xta sawela nubʼiʼ
Aryero nibʼix chi ke täq sanik ri choj pa cholaj yebʼiyin
Ri achij nuwakx yalan ütz chire ri samaj
Ri tzʼiʼ täq nusäch ri chikop ri roqotan, niseqesot nukanoj
Chʼanin xchʼamïr ri nuway
Wakamin nqatzijobʼej chike xtabʼän chre ri samaj
Ri kotzʼiʼj nukusäx pa taq alaxbʼäl, jechʼechʼ rubʼiʼ
Kabʼij yibʼe pa tinamït
Qaqʼuchin kʼa rij ronojel la qasamaj la riʼ
Yalan tikʼasäs ri rajabʼal saqʼij
Xinbʼotej el jun pop, xibʼe pa tinamït
¿Achike rajaw re ulew reʼ?
Yabʼayik bʼa ri raqän wasaron
Konojel ri äkʼ xenpuqij
Ri chʼichʼ yalan kʼayew ruwopik
Nibʼutzʼutzʼ ri nuchʼat täq yikotzʼeʼ
Achäl achiʼel jun pa wiʼaj koʼöl ök, chöj chʼipil pan asut
Kʼo winäq majun yeʼoqʼ ta taq nikän jun kachʼalal
Chwaʼq yinel pa samaj kʼa chaqʼaʼ
Jebʼel chʼaräl ri nucheʼ pa kaʼiʼ
Ri akʼwalaʼ yalan niqa ri pril chi kiwäch
Ri ajyuqʼ jantapeʼ kukʼwan kasyar
Täq lawalik chik jun yawaʼ nintzʼët, ninraqʼej chi nuxlan
Ri pa täq kʼaybʼäl kʼïy ixoqiʼ yelichich chi kikojol ri winäq
Kʼoxtaniʼ nikikëm jebʼël taq ximibʼäl
Ri sokäy täq wiʼaj, pa täq nimaqʼij jebʼël yechʼakon
Yisamäj, kʼa jubʼa na xkibʼe chi wachoch
E kʼo winäq ri kʼo jebʼel kakʼaxabʼäl
Pan amïx jantapeʼ ninsikʼij jun nuwuj
Kʼo achiʼaʼ taq yasamäj kikʼin wi xa manäq jaʼ xtabʼän chire ri kisamaj, yatkitojojej
Rat najïn chi re ri chenoj, ja ale
Ronojel pa wixtuxil nqʼaxon
Ri a Xwan rachibʼil ri a Liwo
Taq kʼo jebʼël qʼaqʼ chuxe ri xot, kan taq e sipisëq ri wäy yeʼel
Konojel ri achiʼaʼ kʼo kinaqʼ, chuqa ri achijaʼ taq chikopiʼ
Ri winäq yeʼaqʼabʼan, yalan e samajel
Jun qʼij xinküj ulew pa juyuʼ
Jun winäq man kʼin jun nuchʼäj ta pa ruxkïn, kʼo jun qʼij neʼok tokön

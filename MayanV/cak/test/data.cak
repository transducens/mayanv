Ri nuyijʼanaʼ Ana rubʼiʼ
Taq nisolsot ri qʼutuʼn, kan jubʼül ri ruxlaʼ
Achʼiʼël ri lamaʼ taq jebʼël chaqiʼj, nipanon
Xinjubʼij ruchiʼ wachoch
Taq niyaʼ saqmoloʼ rikʼin ri kaxlanwäy jebʼël puxül nel
Sibʼiläj e chawon ri xeʼakʼän pe chwe
Taq xyokoyoʼ ri nukoloʼ, ja ri taq xyojtaq ri wejqaʼn
Yin jebʼël wetaʼan ninwajaj cheʼ
Ri nukäqʼ, xtzʼumïr qa roma ri qʼij
Ri kʼoʼx yalan kʼäy
Ri pipiʼy chqintok chawän ri ru saqmoloʼ nubʼän
Kaʼiʼ oxiʼ ok ruwäch ri traʼs xuyaʼ
Jun bʼëy xirutiʼ jun itzel kumätz, xa bʼa ma xirukamsaj
Ja ni
Wakamin yetʼuqin e kaʼiʼ wäkʼ
Kʼo choy ruyon pa jukuʼ yeqʼax wi ri winäq pa ruwiʼ
Ri kej yebʼutʼutʼ yebʼe chuxeʼ ri ejqaʼn
Ri jun qʼabʼarel xukʼojij ruchiʼ jay chi abʼäj
Achʼäl nibʼan chire ri bʼoʼj pa jun koxtar, naxibʼ utzil, richin al nel
Ri winäq nkichʼey kiʼ chi tʼok
E kʼo winäq ri yalan jebʼël kinojibʼal
Ri achiʼaʼ nkikusaj kamixaʼ
Janila Xiwayjan pa racho la jun achin laʼ
Ri jun alaʼ yatzʼäl rukaslon qʼij qʼij nopaʼeʼ tzan bʼey, jukumaj nibʼe pa juyuʼ
Ri sibʼäqʼ nikʼatzin chi nixim takamäl rikʼin
¿La kʼo ri ma Chepe?
Taq xinwisqʼopij el ri bʼuqüy sïbʼ, xikʼan el
Rikʼin ri tzʼananbʼäl xennätzʼ ronojel ri wuj
Ri paqʼij xinjulupij ök kajiʼ wis chuxeʼ qʼaqʼ
Kʼo winäq itzel yatkitzʼët yaxakeʼ tzan bʼey
Ke re pa jotöl e kʼo wi ri qachʼalal ajkʼicheʼiʼ ri ajqʼeqchiʼ
Yin xinkʼutuj jun nuchuk chi re jun xtän
Ronojel ruqʼaʼ ri traʼs xenkutij
Chaqʼaʼ yalan xqʼulül nupam
Ri ixoqiʼ nkokusaj tzyäq lichil
Jun alaʼ rikʼin yin, xqasän qiʼ chi qʼaʼ
Ri rumul bʼay achiʼël rubʼanikil juyuʼ
Taq xintzeqej el ri jun abʼäj ri pa raqän yaʼ, xinwïl jun töp chuxeʼ
Ri akʼwalaʼ e yawaʼïʼ yalan e nechʼel
Täq nachʼeqebʼa jun tziyäq kʼayew chi nichaqiʼj
Jomöl achiʼel rupan jun lewelik läq
Xujotobʼaʼ rajil ruway ri ixöq
Ri rukʼisibʼäl xuqa ma xwa ta chik
Tan ri aqʼaʼ chi re ri qasamaj
Ri ixöq xuporoj pa qʼaqʼ ri ti yojyik chʼakät
Ri nuyijxibʼal yalan nisamäj
Ri chäj taq yalan käq, kan chöj tatzerij chi tzijbʼäl
Kʼo jun nuqʼojon, sibʼiläj xinqʼojomaj, chʼanin xkʼojpitäj ri ruwäch
Nakusaj jun tzyäq yalan tzatz, tew nanaʼ chupan
Kʼo chik junaʼ tinkʼot rujul nuyaʼ
Ri qatiʼt qamamaʼ ojer, jebʼël ketaman achike ri chi kiwäch apon
Kʼäj ja riʼ ri nbʼan kaxlanwäy chi re
Jun qʼij xinrip kitzʼumal ri wakx chwa jay
Ri achiʼaʼ konojel bʼa pa jujun ikʼ nikisokaj ri kiwiʼ
Ri qʼayis täq nichaqiʼj choj tzoʼy nubʼän
Jun kʼa jaʼ, jun kʼa manaq
Chwaʼq jukumaj yinoqa chi yojbʼe
Ri kʼuch jantape nixikʼan chi kaj
Ri kʼatik yalan niqʼaqʼan
Utz kʼa, yojbʼe chwaʼq
Konojel ri walkʼwaʼl ütz kinaʼoj
Wakamin yibʼe pa tinamït
Ri xokön qʼabʼaj taq nayaʼ qa chwa akʼuʼx yawär yarupïtz qa
Xa xe waqiʼ äkʼ xenpüchʼ taq xinbʼän ri wachoch
Taq xitzolin pe pa juyuʼ xinkʼän pe jun nukutaʼn
Ri teʼej sibʼiläj nuloqʼoqʼej ri ti ral
Täq kʼo jun nimaqʼij, nikiräx xaqchäj pa jay
Taq nibʼoqöq rusumal awiʼ tamuʼ pa ruyaʼal salikʼan
Yalan jebʼel qʼaläj la chʼumil kʼa wawe
Ri tzúnta nibʼïx chi ikʼowinäq rubʼaqil chwäch ri saqikär
Ri kaqacheʼ yalan (tzʼan) nim rejqalen chuwäch qatinamit
Kʼo jun umül wonöl pa qʼayïs majun yirunaʼej ta, kʼa xunaʼ xinyaʼ jujekʼ ulew pa ruxikïn xkän
Yin näq ninnimaj ta ri xatzijoj chwe
Ri nuchayanta yalan nitoqʼon
E kʼo winäq nkibʼïj chi man utz ta natij ri yoʼx chʼimaʼ
Ri tzyaʼq yalan kʼo ri pa taq kʼechelaj, chuqʼaʼ taq cheʼ
Ri chʼupäq jun chʼiti qʼayis nixenüj, nokusäx achʼäl (achiʼel) xabʼon
Kʼo jun ixöq xa xaʼoj xkamisan
Ri suʼt nilikʼ pa ruwiʼ täq chakäch chʼatal juley chïk
Aqʼabʼ ja ri ri nikowïr pa ruwi ri qʼaqʼ chi kaj el
Ri runum qʼeq, jun okox tijël
Ri qʼoraʼ man yetikïr ta yetikomäj
Ri xojbʼäl tzʼoʼ choj qʼän nitzuʼun
Ma ütz ta ri kiköj qʼor
Akuchiʼ rimïl wi ri yaʼ sibʼiläj rupulu
Xa jun ok winäq ma nitikïr ta nukʼis ri samaj chʼanin
Yin xinqʼatbʼeyaj kan kajiʼ kʼan samaj
¿Chike ninkʼojlej wawe?
Kʼo ri juyuʼ yalan bʼutzubʼïk, kʼayew yatikʼo chupan
Rubʼonil ri xerka säq qäq
Kʼo jun tzʼiʼ kamnäq pichïl raqän chi kaj ri pa toribʼäl qʼayïs
Ri ajchʼameʼy jun achin kʼo ruqʼij, ruyon pa täq juyuʼ e kʼo wi
Janíla (janina) ütz ninnaʼ ninmatatej ri wotzʼotzʼ
Ri qʼayis watzäl kan ke la qa, xporox
Oxij ninkʼis re nusamaj
Taq yalan nel saqʼij, chanin yeyamayoʼ qa ri awex
Ri jun achin xuqʼebʼaʼ qa jun cheʼ ri pa bʼëy man jun kʼa ütz ta yojikʼo
Jun winäq qʼor näq nirajoʼ ta nisamäj
Yalan kʼayew najuʼ ri bʼätzʼ pa rachäq ri bʼaq
Täq kʼo jusuqʼaj bʼätzʼ awikʼin, kʼayew chi xtisolotäj ta chïk
Ri winäq e yawaʼiʼ jantapeʼ choj yeyuxuxyax
Ri masat jebʼël titij ri rutiʼ
Jun ixöq xurejij chi qʼaʼ rupaläj ri akʼwal
Ri pa täq kʼaybʼäl yalan yatkinïm ri winäq
Tanikʼoj ri akamxaʼ kuchi teqʼäl (teqʼël) wi
Ri saqbʼäch xa yaʼ kowirnäq pe chi kaj
Ri ixoqiʼ taq nkitikirsaj el ri kikem, nabʼëy nkikʼalabʼaj chi rij chʼeken
Ri bʼey pa taq tinamït chöj e bʼenäq
Pa rusumal jöbʼ nixokoqʼain ri xokoqʼaʼ
Yin kʼa yin koʼol na täq xikanäj kan mebʼaʼ waweʼ pa nujuyuʼ
Mayaj na ninbʼän, stapeʼ ma xtikʼatzin ta
Ri koton nkʼatzin janíla janina taq kʼo tew
Nibʼïx chi wi re pichʼ xtichʼoʼn jun bʼëy chiʼ anaqaj, kʼo nuyaʼ retal
Rusamaj nujinan sokanel
Chaqʼaʼ konojel ri winäq e kʼo pa taq kachoch
Taq xinkʼepij ri qʼaqʼ, majun xkʼat ta
Taq nibʼan nimaqʼij pa jun jay, yalan kichikïk nubʼän kan
Ri yej wachijil ma yerajoʼ ta ri täq wal
Yin taq yiyalöj yibʼiyin, yalan yikos
Xe ök jun wäkʼ ri xoʼl titzuʼun ri rij
Yalan jutzʼujïk xel ri nuchʼat
Ri chʼitaq chʼoy je riʼ ri yalan chʼitaq e koköj
Kʼo ixoqiʼ ri kʼo salkʼän pa kiqʼaʼ
Kan xukʼäp riʼ pa raʼ ri jun achin, roma ri jujekʼ machät
Ri xkʼalët pa yaʼ e kʼo wi, chuqa nikikochʼ yekʼaseʼ pa ruwiʼ ulew
Pa tinamit e kʼo sibʼiläj ajmesoj
Xa tikikot tipixkoyin chi re qánima natzolij qa jubʼaʼ re qajuyuʼ taqʼaj
Ri qametzʼ kʼo aqʼanij pa ruwiʼ ri runaqʼ qawäch
Xa e jujun ok ri akʼwalaʼ niketamaj el ruwa ri kixkin atiʼt
Kʼo jun rusaleʼy chiʼj chokʼöl chwa racho ri a Lucho
Jun qoyoqïk kumätz, näq kan ta chiqibʼa nakamisaj
Kʼo raxwach kan raxkʼujüj (raxjukʼujüj) titzuʼun
Stape nibʼe, nitzoloj na
Wi manäq ruqʼaʼ rukaʼ ri ixöq, man ütz ta nikeʼen
Kʼo achiʼaʼ kan tzʼanatzʼöj ri pa kisut
Ri äkʼ nikibʼän saqmoloʼ chuqa ütz yetij
Ri pa täq tikoj nubʼän chik jobʼ
Ri ön yalan itzel chiköp
Ri achiʼaʼ täq nkichajij jäl, nkibʼän kimoʼk pa raqän täq awän
Achʼäl nubʼän ri bʼaq chwa qʼij, niyichʼon
Chuwäch ri kaʼ nikeʼëx wi ri tzʼoʼ
Ri nutzʼiʼ xutzʼarabʼaʼ kan chʼichʼ pa bʼëy
Waweʼ man jun kan tae kʼo tzʼulaʼ winäq
Ri chaqwäy kʼupül chwäch ri meqʼën, bʼuyül
Janäl rupan ruqʼaʼ ri kamxaʼ
Man jun numäy ri achin nipichipöt xuqa (chuqaʼ)
Yin xipaʼeʼ chi rij jun koʼol rupan cheʼ xbʼayabʼo chi nuxeʼ
Chi rij kismal taq tzʼikin chöj nipalaman ri yaʼ
Ri nimaʼq ruwäch merya, ma xa bʼa chike ta nikʼexon
Jun akʼwal xutzeqebʼaʼ jun achiʼel bʼola kʼa riʼ xusïr chi qʼaʼ
Kʼo ixoqiʼ yalan ütz nikinaʼ nikirobʼej ri kuq
Wikʼin yin bʼenäq wi ri akʼwal
Ri xajabʼ jitzʼil yalan nuyaʼ rabʼajal awaqän
Jaʼ, ke riʼ nabʼän chi re
Ri xtän nutʼöq riʼ pa ruqʼaʼ ri alaʼ
Yalan ütz taq awetaman naqʼojomaj jun qʼojom
Tabʼana yan
Xtikʼitoʼ, xrimiroʼ
Xinpitzʼij ruxkoʼl jun chʼoy chi aqän taq xinpalbʼej
Ri xajabʼ ja riʼ ri rutobʼal ri kaqän ri winäq chwäch ri abʼäj, chwäch ri kʼix pa taq juyuʼ
Nijinïn ri tzʼëʼ taq royowal jumül nijinïn ri juyu
Ri kowlaj kej yalan ruchuqʼaʼ
Ri akʼwal setʼël el pa bʼëy, roma ri xinkʼäm pe
Ri jun jöbʼ xukʼül ri nuxan, jumül xutumirsaj kan
Ri kʼay yalan rukʼayil, roma ri xtipax chi rij ri tiʼïj nretzelaj jumül
Kʼo jujun ri winäq yeyutuyüt yebʼyin
Ri kukʼiyabʼal ri wakx yalan tzʼil
E kʼo xikin täq mam ri man yekajoʼ ta ri kixkin täq mamaʼaj
Taq näj yabʼesämäj wi, yalan yakos pe
Jun qʼij xinmöl ixin chwa jay
Ri äkʼ jebʼel npaläl ri yaʼ chi rij
Jun alaʼ chöj xuqöl kan jun xtän
Ri pubʼanelaʼ yekikamsaj ri taq chikopiʼ achiʼel: ri kuk, ri umuliʼ, ri masatiʼ chʼaqa chik
Ri aqeʼn xinkʼojij chi cheʼ xpax
Ri kaminaqiʼ pa xamanil yechʼoʼn qikʼin
Jun ixöq xe xujaqʼej el ri rupan, xel kʼa el rikʼin ri rachjil
Jutziyaj bʼätzʼ rukʼwan ri akʼwal
Chwaʼq näq yisamäj ta, xa yinimaqʼijun jubʼaʼ, roma niqakʼowisaj ruqʼij ri jun numiʼal
Ri tulül man nel ta pa tew ulew
Ri ajtzʼibʼaʼ jebʼël yechʼakon
Ruwa winäq hojeada winäq kʼu
Rukem ri ixöq pa kaʼi ikʼ nrelesaj
Ri nutataʼ (nataʼ) yalan utziläj tikonel
Tikʼo pe ri rukaʼn ke reʼ
Ri bʼoqʼ yalan nibʼan richin pa waran pa juyuʼ, re wäy re yalan nikochʼon
Wakamin tzʼiran bʼa ri kaqʼiqʼ
Ninjatzij ri xan chi jubʼik aqän
Taq xinqïr ri waqän chi ruwäch xan, bʼa ma xoqa el rukikʼel
Majun laq tew ta nunaʼ la jun tzʼanatzʼik rij la xtän laʼ ninbʼij yïn?
Ri qʼatzʼituj yekʼojeʼ pa taq kutaʼn chuqaʼ pa taq cheʼ teqʼel kipam
Ri e rumam ri nataʼ ja riʼ ri ruxkin täq mam ri numamaʼ
Ri surkuʼn nisutüt nikʼo, yeruyäk qʼayis, poqolaj
Re junaʼ re loman bʼa ri jöbʼ
Jun qebʼeqïk achin xqʼabʼär ri pa nimaqʼïj, xinqebʼej pe, chwij janïla xirukosirsaj
Taq xikʼuleʼ janíla wulaʼon xetoqa
Kʼo jantäq yalan muqmuj täq niseqër
Kipoʼt ri ixoqiʼ taq rubʼanun kan, ruyon kʼaqoʼj bʼoʼj
Ri sal yalan rukʼaqatil
Ja täq yeʼtzʼan yetzokʼin ri täq aq, ja chi riʼ täq nipe jobʼ (jöbʼ)
Ri achiʼaʼ yekikot täq nkibʼän kichʼayoj
Ri xochʼ jun tzʼikin ruyon chaqʼaʼ nibʼiyaj
Ri ruxaq ri tüq utz nipis subʼan chupan
Chwaʼq nel jun junaʼ tinkʼot wi ri rujul nuyaʼ
Jun tzʼiʼ xinkʼosij rujolon chi cheʼ
Yalan qʼipïl kitzaʼn ri tzʼibʼabʼäl xenlöqʼ
Kʼo chʼitaq (chʼutaq) neneʼa yalan yeweqʼin taq yekikot
Ri tzʼaläm janíla (janina) jun kuchi nokusäx wi
Taq xinweraj nujal xkiyaʼ jun kiqʼaʼ ri wachʼalal chwe
Jun achin yalan nejqaʼn kan yuluyüj ri pa rusut
Chʼokol chi rij kej xuqa (xoqa) ri achin
Pa rutzokʼndel nelpe rutzaʼn ri äkʼ täq naläx
Ri kʼuxunelaʼ täq chikop pa kʼechelaj e kʼo wi
Kʼo jun xtän ninwajoʼta yichʼon chi re
Ri qʼabʼarelaʼ kʼo jantäq, tekʼel yetzaq
Taq xulaqʼapuj ruchiʼ xan ri nuqʼaʼ, janíla (janina) xqʼaxon
Täq ninchäq nutzʼoʼ yixukeʼ chwäch jun pop
Tan pe ke reʼ rat ala
Oxmul yiwaʼ jun qʼij
Yin pa täq oxʼox qʼij yinatin
Yin kʼa runaj xichʼon taq xikʼiy
Ri waliʼ näj näj nipe wi
Ri pa jöbʼ yalan kʼo chʼabʼäq
Yin xinwon jun achin chi cheʼ
Jun ti alaj äkʼ xkän ruteʼ yalan xchʼiwichʼot
Ojer kan sibʼiläj na xokusäx ri chʼupäq
Chutzaʼn ri chʼabʼ nkiyaʼ itzel aqʼon ri ojer täq winäq
Xinlötz chi abʼäj ri jun wuj kʼo chwa xan
Ri rnaʼj xax ri rij kij yalan kiʼ
Xqʼaj ruqul nuqʼaʼ, wakami ma yitikir ta ninsiloj
Aqʼomanel ja ri ri winäq yeraqʼomaj ri yawaʼiʼ
Täq rubʼanun kan, konojel ri achiʼaʼ kʼo ruyuchuj ri kikaslon
Wïy numan nchaʼ jun tataʼaj chire rukʼajol, chire rumiʼal ri rukʼajol rijaʼ
Ri kʼisis sibʼiläj nikʼiy
Ri bʼoseʼl kʼo kabʼ rikin
Man ta yojsamäj man ta yojwaʼ
Ma nabʼän ta
Ri awän taq nril jebʼël ruchuqʼaʼ ulew, niqʼaʼan
Ri wumül xanimäj el ri pa rukoʼk
Junalik nqililaʼ ri tijoj poqonal
Wak amin janíla xikos chi samaj, chwaʼq yinuxlan jun qʼij
E kʼïy winäq man ütz ta yekitzʼët ri e kamlüy taq tzij
Yalan nikʼasäs täq yachʼajon
Ri ixin rnaʼj jebʼël kiʼ richin natij
Jun ixöq xa tal yirutzüʼ, kan na (ja) ta ri kʼo numak chwäch
Yalan nitoqtoqin ri kiteʼ äkʼ täq xok yan kan
E kʼo winäq choj seqʼesëq runaqʼ kiwäch
Ri wixim pan ajmul xinpäj wi
Chi bʼïtʼ xubʼän jun nupeqʼäs yaʼl roma xinxitʼ rupan
Juwinäq (jukʼal) jaj kʼo chi rupan jun kʼan ulew
Yalan nkʼaqät rukʼetbʼal ri üs
Yalan liloj ri nuyaʼ xayaʼ pe chwe
Xa juqam xuyaʼ ritzʼi chwe kan xrelesaj nutyojil (nutiʼojil)
Ri pa täq tiqaqʼij kʼo re yenimatäj ri yawaʼiʼ
Xjuyuʼïr ri sal xubʼän ri us chwij
Ri yaʼ chi pamaj, yabʼil chanin nukʼïs awuchuqʼaʼ
Ri täq akʼwalaʼ jantapeʼ yewartisäx
Ruma yisamäj pa kowiläj ulew winqʼupij raqän wasaron
E kʼo akʼwalaʼ choj yeatkikʼet
Majun nunabʼej ta ri xtän taq numuʼ ruwiʼ, chi kʼo ta jun achin nunachaj pe
Xyobʼotäj ri nukʼalkʼaʼx chwa jun abʼäj
Ri qawiʼt, jujik xiyaʼ ök pa qʼaqʼ
Qʼij ja riʼ ri akuchi niqa wi ri qatataʼ qʼij, ruximon riʼ rikʼin ri qʼeq rutzubʼal chuqaʼ ri qʼequʼn
Yïn ninchäq re tzʼoʼ rat yakokʼin
Iwir xinräk jun wachbʼil richin ta chi xirutoʼ pa nusamaj, man jun xinwïl ta
Kochinïk ja riʼ ri taq kʼo nisipäx chawe
Taq xinsoķ ri waqän, kʼiy nukikʼel xel el, jebʼël xinnaʼ chanin xituqutuʼ
Ri achin ri xubʼän meway, kʼo runimabʼäl kʼuʼx
Ri wixjayil kʼo jumulaj rucheʼ richin ruken
Ri tolobʼon jun kumätz yalan nüm (nïm) nel, kʼo setesäq taq säq chʼqa qʼäq chi rij; nirilibʼej riʼ kikʼin ri aj pa juyuʼ taq chʼoy chʼaqa chik kumätz
Ri nchaqʼ xkʼut rusamaj, kʼa ri eqal niretamaj
Ri kʼaslik taq cheʼ yekʼïy
Sibʼiläj rujulil bʼay kʼo pa wulew
Ri ti akʼwal tubʼül ti rupam ruma kumätz chire
Ri qʼol niyaʼär qa taq yalan ruchuqʼaʼ ri qʼij
Ri pa ruwuqʼ qʼij chre jun nimaqʼij, naq chik kan ta tikʼasäs
Kan kiyil ri nukaslon chi kʼojobʼäl
Ri kʼisis taq niyaʼöx pa qʼaqʼ npaqʼalöj
Rusoch ri kinäqʼ, kʼo bʼey chaʼnin yepochʼöchʼ chwa qʼij
Ri nuken xbʼeyutzʼuyuʼ el taq xbʼenkʼisaʼ rubʼanik
Yin yalan xinköchʼ janipe ri xbʼan pe chi we
Tïqaqʼij iwir, xintzitej pe bʼa nusiʼ pa juyuʼ
Xinmesuj xe ruxkin jun eleqʼon chi machät
Ri xaqxaq jun qʼayïs yalan ütz richin pamaj
Xari kʼin yalan xinrëchʼ ruchi ri nuyaʼl, xretzetäj
Ri achin xupwaqij jun xtän
Xnaqajübʼ yan pe ri qanimaqʼij
Ri qʼolin bʼojoʼy nichʼichʼan
(Xinkeqʼ) rupam ri wakx chi jun cheʼ
Ri raxkʼel yalan nim raqän, räx rij
Yalan kʼayew rumolik ri ixin ri xuchʼototej kan ri achin
Nibʼolol xbʼe ri nucheʼ chi nuwäch
Ri chʼichʼ taq yeʼikʼo, sibʼiläj yeqʼajan
Yin xinxibʼij el ri äkʼ
Taq saqʼij ri chaqʼaʼ, yalan yeyikʼyot ri chʼumilaʼ
Sibʼiläj nukaqʼiqʼal taq ninchäp (ninchop) anin
Ma xa chwaʼq, ma xa kabʼij
Yin xirupurij (xirakʼapij) jun tzʼiʼ
Yin xinpuchʼ jun (kʼäq)
Ri pa kax, kʼo wi ri merya
Xe chik ruchibʼal qʼutun xyaʼ chwe iwir, roma ri kʼa runaj chik xibʼeqa
Yin kʼo jun numiʼal yalan ütz runaʼoj
Ma nachʼäj pan achiʼ rikʼin chʼichʼ (chʼuchʼ) yaʼ, ri ma utz ta
Ninjowej el ri kʼakʼaʼ nuwex
Kixkʼäq ri chikopiʼ rukoton riʼ, jebʼel rutzaʼn yalan kʼa rey
Kan yuchuyik ri jun nukaslon ri xinyüch
Täq niroxmulux ri awän, chawon ri wiʼx
Ri roxmul, jun samaj ma kan ta kʼayew
Ri jay e rijitaʼq chik, yeyoj
Jun ixöq xintzʼët iwir, xuqʼupej yan pe ri ral, xu kʼa jani kan ta kʼïy ruqʼij
Nan jun achin qexäl pa bʼëy nubʼij chi xchʼay roma rixjayil
Sibʼiläj kalal ri bʼarabʼäq täq nuxajabʼ
Kʼo jun bʼëy xinwïl jun qopoqïk ixöq, majun nisamäj ta
Yalan ruchunal ri nutzʼoʼ xinbʼän
Ri subʼan ütz niyaʼ pa joʼq, pa ruxaq awän, chuqa pa ruxaq saqʼul
Ri akʼwalaʼ majun chke ta chkiwa (chi kiwäch) nikituqej kitzyaq pa taq bʼey
Ri akʼwalaʼ yalan yejeqeʼ pa taq ulew
Ri iwir xok jun chʼut pa waqän
Kʼo mayey ri kʼo rukʼixal chuqa kʼo ri manäq
Taq xtinjän ri jay, yepe chʼaqa chïk winäq chupan
Kʼo chʼaqa winäq kan yukʼuyik ri kiqül, chi chawän kʼa kagän
Jun achin xututaj apo ri rutzʼiʼ chirij jun akʼwal, ri akʼwal janíla xuxibʼij riʼ
Chwarachʼulew kʼo kʼiy winäqʼ e küt
Kʼo jun bʼey ri nataʼ xiruxikʼayuj chi xikʼaʼy pa juyuʼ
Taq ma jun aqasübʼ ta, itzel nubʼän chi re awánima
Ri jos nkʼatzin richin qʼatoj
Xinmestaj kan ri numachät (raqʼ nuchʼichʼ) pa juyuʼ
Ri bʼanoj jay man kʼayew ta; nchaʼ numamaʼ
Jun winäq yalan xuʼy, kanta majun chke nitzaq el rikʼin nirajoʼ
Ri nutziyaq xchʼeqeʼ roma jöbʼ
Ri alaʼ kow xupaqʼaqʼej ruwiʼ ri kumätz chi xikʼaʼy
Ri rumuxuʼx kʼantiʼ jun chʼiti (chʼuti) itzel ön (än), käq ri xe rupan
Pa woʼo qʼij nibʼos ri ixin
Kʼo jurabʼ atzyaq richin akʼojobʼal
Jantapeʼ e kʼo winaqiʼ ri yeloqʼon qʼeqakinäq
Qajnäq ruxeʼ
Yin xchapon jun akʼwal chwe xipe yin xinpaqʼij rupaläj chi qʼaʼ
Achʼäl nibʼan kan chre jun ulew, nitʼiq kan chi aqän
Kʼo ruchiʼ taq jay xe xkeʼajäq yeqitzʼiqoʼ pe
Xemiʼalan, xekʼajolan kan ri qatiʼt qamamaʼ
Kaʼaj ja riʼ ri jay kʼïn ruwiʼ
Yalan reqerik nutzyaq ruma ri samaj
Ninqäj woʼo akokʼin xtu
Ja yin
Ri pumay jun qʼayïs nkʼojeʼ pa taq chʼabʼäq chuqaʼ aqʼon
Xinqʼöch el ri nuwuj ri xinxibʼ el pa nubʼorya
Pa täq chʼajomabʼäl sibʼiläj chi ixoqiʼ nkikʼul kiʼ
Ri kape jun tikoʼn ruyon pa taq meqʼen nitïk wiʼ
Ri äkʼ ri aq e kʼo pa jun koral
Ri wotzʼotzʼ wäy meqʼon jebʼel simil
Ri achij chʼök taq yerutzʼët ri ixoqiʼ taq chʼök nirikʼïk ruxikʼ chi kaj richi yeerubʼochiʼij
Täq jebʼël nirokʼin qʼij, yalan kʼatän
Pa nujuyuʼ kʼo jun achin yoqʼonel
Wakamin ruxamanaʼil kaqʼiqʼ
Taq ninbʼöx nuqʼaqʼ pa jöbʼ, nabʼëy ninqʼüt chʼitaq xikʼaʼy richin yekʼat
Kʼo chäj ri majun kan ta etzeräl
Nisipöj jubʼaʼ ri akajniqʼ taq nawelesaj jun akaʼ
Yin jik yinapon pa tijonïk chwaʼq
Taq xirukʼët jun séra, kan sorosik xubʼän ri ruwi nuqʼaʼ
Ri patän, nibʼïx kowläj cheʼ chi re, chuqaʼ ütz richin aqʼaʼl
Yin xirukʼät (xirutiʼ) jun üs roma riʼ yalan ninkʼaqatij
Kʼo bʼey ri kape majun niyaʼ ta qa kabʼ rikʼin, kan may nanaʼ
Yïn xinnawalij ronojel ri samaj
Nimalwachin chik täq xinuqa qa (xinoqa) samaj iwir
Ri ixoqiʼ wakamiʼ ma kan ta nikiken ri sajon
Ri nimakaqʼiqʼ ma kan ta nubʼän chʼaʼoj achʼiʼël nubʼän ri xokomal (xokomil)
Ri ixöq luʼchʼ ri pa ruqʼaʼ
Jujun ök ri ixoqiʼ yopoyïk nikibʼän chire ri kuq
Kʼïy méra nukanun (nkanon) richin nukʼulbʼabʼal
Wakamin kʼo jupachaj wäkʼ
Kʼurukʼïk rubʼanon ri wachinäq pa jay
Taq xinchʼil rutzyaq ri akʼwal xoqʼ pe
Kʼo sanïk qʼeq kij, kʼo ri keq, ri yechʼopon
Ri kʼin (kʼïm) utz nok yachʼbʼäl (ximibʼäl) kaxlan ixim
Yin xinlöqʼ jun nupatän ri xa yalan xyuqutäj
Yalan nilayoj chi nikʼachoj rusamaj
Yin täq nuxbʼin wiʼ nitʼujtʼut wánima
Taq xa kʼa xinlöqʼ ri nukej, yalan nibʼakäk
Ri pa relebʼäl qʼij chʼanin niseqer
Ri nukʼajol chanin nutzʼilobʼisaj rukaslon
Kʼo chi ninrëj rupam ri wawän
Yin xinsikʼ jun wetzʼabʼal
Yin iwir xinmützʼ jubʼaʼ jaws chuqa jubʼaʼ rij aq, (wotzʼotzʼ)
Qamolon qakuchun pe qiʼ chi popol
Jun ti neʼy xqepeqoʼ rij pa chʼaʼk
Yemaläl ri kʼäq chi rij nutzʼiʼ
Ri xul ja riʼ ri kiqʼojom rí ojer täq winäq
Xutzʼumaj rutzʼun ri akʼwal xa yawaʼ chik ri ixöq, xyawäj chuqa ri akʼwal
Kʼo atzʼan ri yalan chaqoj nikʼayix
Ri qʼaxül nkʼojeʼ pa taq cheʼ, qʼän ntzuʼun chuqaʼ tijel
Taq xintikirsaj rubʼanik ri wacho, kʼïy achiʼaʼ xin kitoʼ
Ri pa saqaʼulew majun kan ta ütz nel (ndel) ri awän
Xe nupam ninxim nutzyaq
Pa jöbʼ xa bʼa kuchiʼ yeʼel pe ri kulx
Wi xtibʼïx chwe chi,ja yin xibʼanon, man xtinqʼabʼaj ta chi kan chi rij jun
Ri bʼanol täq kaxlanwäj pa jay yesamäy wi jantapeʼ
Taq nikilöqʼ kibʼatzʼ ri ixoqiʼ, kʼo chi nikisöl chirij ri solbʼäl bʼätzʼ
Xinpoqonirsaj ránima ri achin rikʼin ri itzel taq tzij
Jebʼël ninnaʼ yinuxlan täq yin kosnäq
Ri rixkolobʼ ulew yalan nim raqän
Konojel bʼa ri umuliʼ aj pa juyuʼ, ruyon tzʼiltzʼöj kij
Ri kaqʼiqʼ xulajabʼaʼ ri awän
Ri chʼotochʼïk akʼwal majun nipapoʼ ta rey roma yaʼ ikʼ xaläx
Qonojel xa röj ikʼowel chi ruwäch ri ruwachʼulew
Junabʼir kan ri tikoʼn yalan jebʼël xubʼän
Täq yibʼe pa kanonïk, yenwoqotaj ri umuliʼ
Jebʼël taq jäl xuyaʼri wawän wakamin
Taq ruʼanun (rubʼanon) kan e kʼïy wi nuwakx e kʼo
Ri winäq e waräy täq qʼij man yeʼatin ta
Kʼa ri kaʼiʼ ruqʼij ri nuway, xlakʼaloʼ yan pe
La jun wuj laʼ wichin yin, ja la xinkusaj täq yin koʼöl
Yalan nikos rucheʼel awij täq yamakon pa trigo (kaxlan ixin)
Chupan re apenabʼäl nikichʼäj wi kiqʼaʼ ri ixoqiʼ taq yekeʼen
Man loman chwaʼq kabʼij
Mutzul pa ruqʼuʼ ri yawaʼ
Sibʼiläj yetijon oj ri tuktuk
Re salikʼun ütz nitij rachbʼilan rij
Täq yalan chʼabʼäq wi jun manaq ruxajabʼ, nilotäj kojol ruwiʼ täq raqän
Ri aqʼaʼl näq nubʼän ta sübʼ (sïbʼ)
Yalan kikotem wi jun xtibʼerilaʼ ri kuybʼäl mak
Xintzʼët wiʼ pa tzʼetwäch
Taq xinyutej el ri yawaʼ rikʼin ri aqʼomanel, yalan xirukosirsaj
Kaʼiʼ kamxaʼ ninjarsaj pa jun junaʼ
Xuloqʼ jun akʼwal ri ixoq
Taq xrojroʼ ri abʼäj xinroqij el pa ruxaq ri oj, ja ri taq xel el ri tuktük
Kʼa ja täq nochʼan ri wawän, kʼa ri ninroxmulij
Yibʼewa pa kʼaybʼäl
Ri akʼwal xuyübʼ ruchi ri nupayiʼaj chi aqän
Rikʼin ri tzʼaq niqʼolibʼëx wi ri abʼäj
Qajnäq rutzʼun
Kʼo bʼey taq niqʼaxon awiʼ, nixibʼibʼ ri pan atzaʼm
Ri winäq, moloy täq tzij, manaq kisamaj
Wikʼin yin e kʼo wi ri kaʼiʼ wachʼalal
Ri merya yakäl kan pa kaxa
Yin taq nintäj (nintij) yaʼ yitakʼtoʼn
Ri achiʼaʼ ja ri ri yebʼanun ri samaj ri pa juyuʼ
Chöj xintzeʼej ri jun xti (ti) alaʼ, xubʼij chwe chi nitikïr yiruchʼäy
Xinqeluj qa re jun qʼij wakami, ma xibʼe ta pa samaj
Yin kʼo re ninwachikʼaj chi yikän
Ojer, ri ruxeʼ ri chʼimachʼoy, xokusäx chiʼel xabʼon
Ri akʼwalaʼ yalan nikitzʼubʼlusaj ri kitzyaq
Ri iximcheʼ jun cheʼ yalan kow taq nchaqiʼj
Yin täq yisamäj pa täq juyuʼ, ninmeqʼ nuway täq yiwaʼ richin pa qʼij
Re ukʼuyabʼäl reʼ jantape nichʼoröl ruyaʼ
Jujik yibʼe pa samaj chwaʼq
Yalan jebʼel xkiweq kiʼ ri kʼulbʼelaʼ
Xitzaq xinjabʼij ri jun chakäch wixin pa poqolaj
Kixbʼiyin ruma xbʼeyan ramaj
Ri akʼwalaʼ taq kʼa ri yeʼok pa tijonïk chöj nikiqüx ri kiwuj
Yin xa chöj xitaqchiʼix taq xibʼe chi rij ri alaʼ
Ri bʼoloʼs yalan utz nitij pa rij
Yin xinloqʼ jun nutzʼibʼabʼal choj bʼusbʼik rij
Jun achin niwär chöj woköl ruqʼuʼ chi rij
Bʼakʼäl ri rukoloʼ ri wakx pa rukʼaʼ
Pa nutinamit yalan yabʼaybʼot ruma tew
Ri kuk nutïj äj, traʼs, oj, räx chʼikuʼy
Ri ajaw kʼo chi kaj chuqa xabʼa kuchiʼ nawil wi
Chwaʼq ninchaʼ ri wijaʼtz richin ri wawex
Xinkʼäq chi qʼaqʼ ri kʼël, ma jun xinwil ta
Ri ikäqʼ nkʼatzin richin yekamsäx chiköp
Malkaʼn nibʼix chre ri winäq kamnäq rachjil (rixjayil,) achʼiʼël chqa ri chöj kijachon kiʼ
Ri pa bʼëy iwir, jun qʼabʼarel xirujekmayij kan, janíla (janina) xpe woyowal
Ri rupam bʼaq chöj kenekik, säq titzuʼun
Ri tyuqʼ ja riʼ ri retal ri sokotajik
Ri kiteʼ tzʼiʼ ja riʼ ri rachbʼïl ri achij tzʼiʼ
Jun achin xuchokomij jun akʼwal (xuchokomij jun akʼwal jun achin)
Chʼanin yekʼiyïr ri umuliʼ
Kow xinsikʼïj rubʼiʼ jun tän xpe royowal chwe
Xjolojoʼ el waqän chi rukojöl kaʼiʼ bʼolobʼäq
Ri ajaw xtikʼoje awikʼin
Chʼokolbʼäl ja riʼ ri niyaʼox chi rij kej richin yatzʼuyeʼ
Ri jun chʼiti wäkʼ wonowïk ök, ronojel qʼij ntok
Yalan xkuqeʼ nukʼuʼx taq xubʼij chi: rijaʼ ri nbʼanon
Ri tzarajmäq manäq kan ta al
Ri traʼs xusipaj ri wachbʼil chwe, jumül xeqʼexik chik
Ri ajpatan kʼo e wolajuj rumortom
Ri pa qʼeq ulew kan chöj tasibʼibʼej ri simäj chupan
Ri ajtun chʼok ja ri ri achij chi ke ri chʼok
Ri tuj, xan okinäq chire
Ri nukaslon teqʼël chïk ri ruwa ruchʼek
Kan chöj kʼopokʼik runaqʼ ruwäch ruma waran
Pa ronojel tinamït, kʼo rachoch Ajaw
Yalan nimakikoten ninoj pa kánima ri nikil ri kochʼotajik
Kʼo jun tzʼeʼ (tzʼiʼ) pokʼöl ri pa toribʼäl qʼayïs, kichapon rutijik ri kʼüchʼ
Kan nijumüm ri kaqʼäqʼ, (kaqʼiqʼ)
Roj rubʼuräq xojtzolin pe ri iwir
Achike kan qʼij xintzʼët jun kumätz qoyöl pa qʼayïs, xinxibʼij wiʼ chi ruwäch, man jun kʼa xinkamisaj ta
Yin ri iwir xinnaʼ chi ri qʼutun chʼän chïk
Ri amuläy jun qʼayis man tanakij bʼaʼ, niqʼaqʼan pe ri aqʼaʼ, roma ri chʼitaq rukʼixal
Ri cheʼ nukusan chi re wachoch qʼumaʼr chïk
Ri qʼux nkʼojeʼ chi kij ri cheʼ yalan (tzʼan) e rijitaʼq chïk
Ri qʼabʼaj ja riʼ ri nimaläj rutobʼal jun winäq
Ri ajqaj nikibʼän kachoch chi rij ruqʼaʼ täq cheʼ
Jun achin xumäj nupayiʼaj (nupawiʼ), xinyaʼ ruway
Wuqubʼixir kan xbeʼnwaraj jun kaminäq
Ri salpiʼch ma niqʼaxon ta   xa ja ri choj itzel niqʼalajin apaläj ruma
Woʼoʼ jachʼabʼäl yaʼl xel pa jun kʼan awän
Ri bʼätzʼ man kow ta, yitikïr ninraqʼachʼij
Kʼo jun wachʼalal ri xmemär ruma yabʼil
Yin xinchʼaqij nutzʼiʼ pa yaʼ
Ja ta ri ajaw xtitzolin rajil rukʼexel chi ke chi re loqʼoläj qʼanyaʼal tzʼoqpïlal
Yin jebʼël ütz ninnaʼ ri maqkʼüy
Yalan yichʼereʼ pa yaʼ täq yisamäj
Ri tzʼukun tzij xajan
Jun tzʼiʼ xikʼo jun chʼichʼ chi rij, xpitzʼeʼ chi ruxeʼ
Taq xinbʼakij ri waqän, xuxibʼij riʼ ri jun akʼwal
Kʼo winäq yalan ketaman nikiyibʼ ri pamaj
Ri a Chepe kuchi la xuwerej wi pe jun kaxlanwäy taq xuyaʼ qa pa ruwi richʼatal jumül xwerewoʼ qa
Jun wachʼalal xjiqʼ pa yaʼ
Tzʼebʼetzik ruwa ri qʼor xsipäx chwe
Ri än kʼiy kiwäch, kʼo yalan e itzel chuqa kʼo ri manäq
Ri akʼwalaʼ yalan ütz nikinaʼ ri litz
Yin kʼïy etzʼanin wetaman, yalan nuyäk (nuyik) atzeʼen
Ri pa nimaqʼij chi laʼ chiqʼaʼl kʼo jun topotïk achin xintzʼët
Ri winäq kʼo ukʼ pa kiwiʼ (kijolom) kan nikiwäch, ruma ri rukʼaqatil
Ri tasol kiway awäj
Taq yataläx ja ri taq nabʼëy bʼey, (mul) natzʼët rusaqil ri loqʼoläj rachʼulew
Ri ayüm ja täq kʼo awaran, nuyaʼ chawe
Ri sikʼ yalan nikisikʼaj ri achiʼaʼ
Niqachʼär qiʼ roj waqxaqitäq niqukʼwaj qiʼ
Ronojel junaʼ ninbʼöq wajil chwij taq yibʼe pa taqʼaj
Wakami nitikïr chïk jun mayabʼ junaʼ
Ri akʼwalaʼ taq yewaʼ, chöj nikixotej ri kilaq
Alaʼ nibʼix chi re ri jun achin täq ma jani rujunaʼ
Yalan xukʼaxij rukʼajol ri achin
Kʼo chʼitaq üs yalan e miliʼx ök yalan yetiʼon
Ri tzʼil jantapeʼ nijok rikʼin asaron
Ri eleqʼomaʼ xkiyutubʼaʼ kan ri bʼeyon chwa plalx, chwa racho
Ri achin riʼ, chʼanin noyowär
Ri saqbʼojoʼy kuk jebʼël nïm ri rujey
Ri pa nujuyuʼ janíla chïk winäq e kʼo
Talokej el la aqʼaʼ chi aqul
Kaji ruxatalil kajiʼ rutemebʼal rachʼulew
Yin jebʼël ninnaʼ yenqʼupulaʼ ruqʼa taq cheʼ
Ri kuk, ri kʼel, ri bʼay xkichʼubʼirsaj ri wawän
Ri qajawal xubʼij "ri wajawaren ma aj ruwachʼulew ta xa richin chi la chi kaj"
Wakamin ninjatʼij jebʼel rupan nukʼujay
Pa täq kʼaybʼäl nikʼayïx qʼutuʼn pa taq bʼatzʼaj
Junabʼir xipe pa seqonik Chyantla
Xa xe chïk rubʼaqil ri kej kʼaxäl chi ruchiʼ ri siwan
Ri ánxa sibʼiläj nikʼatzin wi
Taq janíla tew yasiksot roma
Taq xtinyöj qa ri wacho, nabʼän utzil yinoʼatzuʼ bʼaʼ
Taq nakʼän pe chʼaron siʼ chaqiʼj, niqitzʼïtzʼ
Ri akʼwal yalan xwaʼr
Ri eräy taq ejqaʼn, winäq sibʼiläj kuchuqʼaʼ
Yin xinwatinisaj jun alaj aq
Ri pa kʼechelaj jantapeʼ kʼo qupin cheʼ
Yin kʼa chwaʼq yibʼe pa bʼyajen
Taq e yawaʼiʼ ri akʼwalaʼ yalan e chʼirit nkibʼän
Yutul chwa cheʼ ri toqʼonel wakx
E jaqʼäl kibʼanon la nuxataʼt (nuxataʼ)
Ri achin jebʼël yachʼayik xubʼän kan chi re ri ruqʼos
La ixöq laʼ kichil rulaq pa rachoch
Ri xtän najowäx ruma ri alaʼ nibʼix kotzʼiʼj chi re
Ri qajen pa taq tzaʼlän siwan kʼo rukʼayewal
Ri täq rusmal jobʼ ma nichʼeqebʼan ta
¿Achoqchin la jun jay laʼ?
Ruchʼabʼäl ri Chi Xot ja ri Kaqchikel
Ronojel ri ruchʼajoʼn xurïkʼ chuwa sabana
Ri ronojel nakayej man ütz ta
Täq nibʼan jun nimaqʼij, nintzʼän wuj chirij ri ten (tem)
Jun wiʼ ti oj kʼo chwa wachoch wakamin jebʼël wajwïk ruwäch
Ri kachʼ yalan ninatzʼo
Jantape ninbʼiq nujal rikʼin nuqʼaʼ
Ri ruwiʼ rikʼin ti jubʼaʼ xinwachʼij chi bʼajibʼäl
Yin yitikïr ninkiyaj jun nimacheʼ
Yin täq yiwär qa, ninrïp nuquʼ chwij
Ri bʼalonïk kʼan wi koloʼ jun samaj yalan kʼayew
Yalan utz ndel ri tzʼaq täq rusanayi yaʼ nawuksaj, xa ri naya kʼäj abʼäj rikʼin
Ri mulul yalan jebʼël chi naqun qʼor chupan
Yin yalan kʼayew ninnaʼ chi re ri pochʼoj kinäqʼ
Täq kʼo chwa kaqʼiqʼ ri wuj yalan nisowoloj
Ri mírta jun qʼayis yalan kʼäy ri ruyaʼal, utz richin qʼaxon pamaj
Xchʼakïr ronojel rij ri nuchaqʼ
Kʼo jun waq nüm (nïm) laq nel qʼalaj la ruchʼakul, chöj yakayik, majun nityojir ta pe
Xinlöqʼchkan (chʼik kan) jun nutzyäq ri chin chik nukamxaʼ
Janíla janina rukʼatanal ri yaʼ, eqal na taqumuʼ
Ninchaʼ na wi jun nukaslon ütz pa kʼaybʼäl
Ri alaj äkʼ kʼa pa juwinäq qʼij nibʼos
Yalan ninjoyowaj kiwäch ri winäq e küt
Taq xisamäj pan abʼäj jantapeʼ xinqararej ri wasaron
E kʼo xikin täq mamaʼaj ri yalan yekʼaxin
Ri xtaq xtaniʼ yalan ütz nikinaʼ yekiyuqʼuj ri chʼitaq (chʼutaq) neʼy
Ri xkoyaʼ chanin niqʼäy (niqʼey) pe
Ri räx xikʼaʼy yatikir nasot rikʼin aqʼaʼ
Xinwëchʼ chi machät ri qʼoqʼ
Yin xinsiribʼaʼ kan jun päk pa ruwiʼ jun chʼakʼät
Yïn janíla ütz nintzʼet jun xtän ri kʼo ruyotʼ
Pa jay kʼo jun chʼakät
Ronojel qʼij ninchʼajchʼojirisaj pa wachoch
Kʼo winäq kʼïy ruwäch samaj ketaman
Ri ruken än yalan amoloʼ yeruchop
Ja achin la ri xok qʼatöy tzij
Wakamin ri ut sibʼiläj e kʼo pa qajuyuʼ
Yïn yalan ütz ninnaʼ yisiʼij qʼij qʼij
Ri wäj nikʼis qa koma ri kʼäl (kʼel)
Yin xinseqʼuj jun chʼichʼ chuqul jun kaminäq chiʼj (karneʼl)
La xalawʼij kan ruchi qaxan ala?
Kʼa runaj xqʼax chi nuwäch ri xatzijoj chwe
Achʼiʼël jun tzyäq, jun wuj, qʼochon, nirikʼ
Ri täq akʼwalaʼ täq yekʼiy, jantape kʼo kitoʼq
Konojel ri qäkʼ xetzaq qa
Ri choʼn yenkaqarsaj rikʼin meqʼën yaʼ
Ri nunimal xujäch yan ri rulew chi kiwäch ri ralkʼwaʼl
Ri rutzan siʼ choj qʼëq
Ri kʼuch nutij kamnäq tzʼiʼ
Jebʼël chik nejqanüj ri alaʼ
Ri jun xakaxik cheʼ xinqäj, majun xinkusaj ta
Ri jun alaʼ sanäl parutzyaq
Ri chiʼj yalan nkitʼuqij kiʼ täq yeʼayuqej
Pa kajiʼ tiqaqʼij xinel pa samaj
Kʼo chʼaqa ri tikoʼn yalan tzʼupül ri kiwäch
Jät chanin chi awacho
Ri qʼabʼarelaʼ choj bʼutzubʼïk ri kitzyaq
Rechʼël kan ruchiʼ ri koxtar
Taq nki tatzʼij kiʼ ri abʼäj yeqʼajan
Ri kiteʼ kumätz kʼo kajïʼ raqän
Kʼiy mul (bʼey) nibʼan mesoj chwa täq juyuʼ
Kʼa pa waqxaqiʼ ramaj njaqeʼ ri kʼaybʼäl
Täq yarijix, chaʼnin nipe saq pan awiʼ (pa ajolon)
Ri aj xtzij iwir pa nimaqʼij xpunulüj janila
Ri jun achin takʼäl tzan bʼey, yalan samajel
Ri nusiʼ xinchöy xinqʼobʼisaj na, kʼa riʼ xinweraj
Ri jun te tataʼ ri xkäm iwir yalan jebʼël runaʼoj
Ma jun xinnabʼej ta jun rujul bʼay, kʼa xinnaʼ, xitʼoqotʼoʼ qa chupan
Yin xinteqʼuj jun tzʼalän rikʼin jun lawx
Xqʼeq xqabʼän jun utziläj etzʼanen
Yatinkʼixaj wi ma xtanimaj ta tzij
Kʼa ri ninnük ri chke je samaj xtinbʼän ri chwaʼq
Ojer kan e kʼo sibʼiläj pubʼanelaʼ waweʼ
Yin xinbʼinisaj jun akʼwal ri iwir
Ri winäq ri yekʼuleʼ, sibʼiläj pixaʼ nyaʼöx chi ke
Kewaʼ iwir ninjïl wiʼ chuxeʼ jutakʼaj nusiʼ
Chike rubʼanikil nawajoʼ, ninbʼän
Ri wux manaq kan ta e kʼo chik wakami
Ri chʼaʼk yalan itzel yabʼil
Kewa iwir najin janila kaqʼiqʼ, wakamin siʼïl jubʼaʼ
Ri nuyaʼ meqʼën chïk
Ri tïx jun chiköp yalan nüm (nïm) rupalen, manäq e kʼo ta re pa qarachʼulew röj
Yïn janíla (yalan) ninrayij ninlöqʼ jun nukamxaʼ
Ri jun cheʼ xlukeʼ kan roma ri kaqʼäqʼ
Yin täq xinwil ri raxtew, xinqajibʼej jun ikʼ pa nuwarabʼäl
Taq nojnäq chik apan, nisuj ta chik jun away jukʼan chöj chik nachʼïj
Taq nimakun jun akʼwal, nitʼox chi qʼaʼ
Yalan sibʼ nubʼän ri siʼ choyon pan alaj ikʼ
Ri tzʼoloj aj nraqʼomaj ri sipojik
Ri winäq kʼo re nkibʼän jun sobʼäl subʼan
Ri kowlaj kej manäq nalan ta
Kʼo je ri ajxikʼ (tzʼikin) taq chiköpiʼ yalan chawän ri kixikʼ, ri kichʼakul koʼöl ök
Pa taq qʼatoj yalan jöbʼ nubʼän
Yin täq yiyawäj jutaqil yichubʼan
Jun akʼwal nukʼararej jun stanya rikʼin jun cheʼ
Taq bʼök ruxe ri ulew kʼo bʼey nibʼoqöq qa
Achiʼel taq nitix ri yaʼ, nikoxpin
E kʼo achijaʼ täq tzʼiʼ (tzʼeʼ) yakʼayïk xe xipan
Kami ntajin (najin) jobʼ
Kʼo xtaniʼ kan jebʼël ök ri kitzubʼal
Ri piloy yalan ütz chi nitïj yalan niqa chi nuwäch
Ri tzʼunün jantapeʼ nikisijaj ri kotzʼiʼj
Yalan etzelal nbʼanatäj chi ruwäch ulew
Wakamïn ninkʼis ri nusamaj
Ri kʼeq yalan nikowin richin mesebʼäl, kʼo taq ruwäch säq yetzuʼun
Ri qʼojom yalan nukikotisaj ri wánima
Ruchʼabʼ qʼij
Chi wachoch kʼo oxiʼ tanaj nusiʼ
Ri wäy taq nichʼamär, nilakʼäkʼ pe
Ri rön kej yalan itzel, wi xtupalbʼej ri kej niqʼäy ri rupich
Xintzʼët jun ixöq lochʼöl chi qʼabʼarïk
Ri e ajcharamix choj yetzʼuyeʼ täq yeqʼojoman
Ri taq chakäch yerubʼän rinteʼ jebʼël ok seton yeʼel
Taq xinribʼij ri jun ribʼirik saqmoloʼ, bʼa ma xpax
Ri rulitzul ri kinäqʼ qʼeq nitzuʼun
Taq xinlöqʼ jun nukamxaʼ pa kʼaybʼäl, man jun xupïs ta pe ri kʼayinel
Jun akʼwal xuqiribʼaʼ qa riʼ chi rij ri ruteʼ pa bʼey, näq nirajoʼ ta nibʼyïn
Yin jantäq xa xeʼ nikʼaj qʼij yisamäj
Ruma ruyon xikʼaʼy xya qa pa qʼaqʼ chaʼnin xchamïr qa
Kʼiytisanïk nubʼän jun ixöq chike ri ral
Täq nuchöp jebʼël jöbʼ, yinawex chuwa täq juyuʼ
Chupan rujometal ri ijqicheʼ nimuʼeʼ ri tzʼum
Kʼo winäq janíla (yalan) ütz nikinaʼ yeʼok ajxojolaʼiʼ (xajoliʼ)
Ri jun ixoq kʼiy bʼätzʼ xubʼatzʼij
Ri saltzʼiʼ nukusäx chuqaʼ richin xabʼon
Ri ixoqiʼ wawe manäq kan ta yuchuyik ri kuq
Jun winäq, jun chiköp taq nisach kʼo chi nichʼobʼ
Wuqʼul pa jun jul
Ri mango taq yalan chäqʼ chik janila bʼuyül
Jumül jilan pan ulew taq xinwil
Taq nixupupin rupan jun akʼwal, kʼo bʼey xa e kʼïy rukumatz, man rutyojil ta
Konojel bʼa ri winäq taq nikitzʼubʼaj jun tyox, nikiyaʼ kan kiseqbʼal
Täq sibʼiläj ruchuqʼaʼ qʼij yalan yeʼukʼiyaʼ ri wakx
Retal kabʼlajuj ri niqʼajän
Re junaʼ xtok pe, nintik kajiʼ kʼan wawän
Taq xujäl riʼ ri waqän, kajiʼ qʼij xinsorej
Kʼo jun mamaʼ bʼolaj waq 
Ri tzyäq täq nrelej, chäq (chiqi) bʼaʼ naretz
Xa chi qun chi qun xinqum ri qʼor
Taq yanüm chik, yebʼulül ri akamatz
Ri may chöj pa joʼq nikipïs wi, ri winäq taq ruʼanun (rubʼanön) kan ja ri nikisikʼaj
Yin jantapeʼ jun pop ninwarabʼej
Xa kʼa re kan xinloqʼ jun chʼemechʼïk bʼojoʼy
Ri qul xa xeʼ pa taq pimiläj kʼechelaj nilitäjwi
Yin xa ruma etzʼanen xinqʼäj waqän
Kʼo jun wujwïk abʼäj kʼo pa raqän yaʼ xkajoʼ ta xkikʼän pe juläy achiʼaʼ pa chʼichʼ majun xetikïr ta
Ri asúkär chire ri ajiʼj nelesäx wi
Jun ajchʼolöy wakx, nuchuqʼij ruqul ri wakx richin nikän
Ronojel ruwäch rachʼulew loqʼoläj rukʼojlen
Taq rubʼanun kan jun mak nitoj rikʼin chʼaykil
Ri qeqaxérka nkʼatzin richin ruwa ayaʼl taq yatejqaʼn, chuqa xokusäx parabʼäl
Ri xul jun qʼojom yalan xokusäsax taq rubʼanun kan
Ri qʼox kʼo re nikipïs tiʼij chwäch
Taq xinqʼäj ri jun cheʼ, xusök nuqʼaʼ
Ri limonïx xinlöqʼ pe jebʼël ruyaʼal
Ri nutukaʼy nukʼayij tzyäq kemon pa kʼaybʼäl
Ri nuchʼititataʼ täq xkän xuya kan jun rukʼexel
Taq natorij jun abʼäj pa yaʼ, nichuqʼuluj
Kʼo je payiʼaj xurül kij, richin nok bʼa kaqʼiqʼ chupam
Ri winäq nikʼojeʼ chʼaʼk chukojol rachäq, yexakaxot yebʼiyin
Ri qʼabʼarelaʼ choj yetzalatzot yebʼyin
Jun oyowal xa ikʼowel, man kan ta jantapeʼ kʼo
Chwaʼq jukumaj ninkʼasoj ri wixjayil richin nupön el ri nuway
Taq xinpanij ri jun chʼichʼ, xuxibʼij riʼ ri akʼwal
Taq xinsotej pe ri jun cheʼ pa juyuʼ janíla (yalan) xchapon ri nataʼ chwe
Yalan niqʼaxon nuteleʼn roma nucheʼ xintelej
Yalan kʼatzinel chike konojel ri winäq ri mesenbʼäl
Nibʼix chi taq yeʼikʼo ri al, retal jäbʼ
Kʼow chʼonïk
Ronojel qʼij ninpunej chi pon ri tyox
Ri kenen jut xa bʼa kuchi niqʼax wi nuyaʼ kan ruchubʼ
Yin yalan xikʼixbʼitäj, täq xichʼay chwäch jun xtän
Je yeʼ, je yaʼ
Achʼël ruchʼabʼäl jun chʼiti abʼäj chupan jun qʼeʼl, taq nasiloj nikʼoröl
Jumül rubʼurïk ri nutzyaq taq xitzolin pe pa juyuʼ
Janína tew rubʼanon (rubʼanun) pe ronojel re qʼij reʼ
Ri jichaʼn nkʼatzin chi nijik wiʼaj chi re
Kʼiyinik ja ri ri niqatzʼët chi re jun akʼwal, jun chiköp, jun tikoʼn
Man tapäk ri tziyäq chupaläj ri akʼwal xa nikʼastäj pe
La achin laʼ qʼaraqʼïk ruqül
La jun wakx nichʼotolöj kan rachäq pa bʼëy
Pa taq kʼayibʼäl pa tanaj kʼo ri tziyäq
Taq xqaraqoʼ ri wasaron pan abʼäj, xubʼän pa ruchiʼ
Ri kej näj nakʼaxäx taq yeyijij
Xyalöj yan rubʼanik racho ri a Chepe
Qajnäq rij
Ri pa taqʼaj yalan nokusäx ri warabʼäl kʼan
Kan tzakʼatzïk xuʼön (xubʼän) qa ri wawän roma ri tew
Kajmul (bʼey) xpe ri xik chi kij ral taq äkʼ
Kʼo jun jül nuqʼayis
Taq niqa ri chunalaj tew tzaj rutewul ri yaʼ nubʼan
Ruchiʼ, nuwäch
Ri ikʼ xtok pe ninqupij bʼaʼnucheʼ
Yalan jebʼël ninnaʼ nintij ri tiʼij äkʼ
Täq natij tʼok qʼaʼ yalan niqʼaxon
Yin xinqiʼ nupaläj pan ulew täq xitzaq
Konojel ri kalk’wa’l ri ajnimäy ajaw niqasäx ya’ pa kiwi’
Nbʼix chi kʼo jun bʼëy, chöj yerapäx ri winäq taq yemakun
Taq niwulül ri nujal chaqʼaʼ, ja aj kʼa ri qames nibʼanun
Achʼäl raqän ri köj, ri bʼala kan e chebʼechäq
Xichʼon kan chre ri achin ri xinkʼul, rijaʼ yalan jebʼel xchʼon kan chuqaʼ
Konojel ri jachʼoliʼ bʼaq kijachʼobʼal
Yalan xutij poqon ri kamnäq
Ri kalantun kinäqʼ achiʼel kʼajlik, xa ja ri kaqköj chuqaʼ e nimaʼq
Ri rukiraxik ri ixin man kʼayew ta, ja kʼa ri rumolik yalan kʼayew
Taq xinchʼeqʼij ri ruwi waqän chwäch jun abʼäj, loman bʼa xqʼaxon
Xa xe xitaneʼ chi retaxik ri wulew, xinkʼolochij ri wetabʼäl kʼan
Yin kʼo jun numachät yaʼ rey
Jun eleqʼon xirumayij chi jun sikʼ
Yin kan jebʼël xinnaʼ chi ja riʼ ri nikʼulwachitäj
Nijukun chik ri nukʼajol
Kubʼaxbʼöj nibʼïx chire jun winäq ri man kan ta tiʼoj, chuqa man kan ta bʼaq, xa xe jebʼël ruchuqʼaʼ
Tza rutyojil (rutiyojil) la jun ixoqʼ
Xe nukoxtar xinjekej el ri pa juyuʼ
Xinjanij utzil ri waqän pa jül
Xinjulaʼ qa nuqʼaʼ pa bʼora, xinmaqaqej ronojel xa kʼa kʼo ta bʼaʼ nupwaq xa majun
Ri puʼy taq traʼs yalan kipuyal
Yibʼe pa tinamit, chwaʼq yitzolij pe
Janäl ri jun qʼoqʼ pa jül
Ri kʼiytisan akʼwalaʼ kiyon bʼa xtaniʼ yebʼanon
Tza jebʼël ok rukʼan (ruxar) la alaʼ
Chöj niqusmaʼy ri alaʼ ruma ri xchʼay
Ri winäq yeyoqʼon, yalan e itzel
Iwir xinwakʼakʼej pe jun mama ejqaʼn nusiʼ
Re qʼij je reʼ tzʼan ruchuqʼaʼ
Jebʼël rikʼil ri wixin chwa jay, taq xpe ri jöbʼ, xchʼeqeʼ chik qa jun bʼëy
Ri jun ti jewejik jay manäq chik winäq ta chupan
Ri akʼwalaʼ chöj nikiqür ri äj
Ronojel ri nukʼayij xinküch ruwiʼ, roma ri jöbʼ
La jun ixöq yutʼül pa chʼakät, ruyon jutaq jukumaj nbʼeruyaʼ ruway rachjil pa juyuʼ
Ri riʼj täq wot man kow ta chi nalubʼ ri kichiʼ
Ri ruwa taqʼaj nikitij wakx kej
Tzer Xubʼän rutzijbʼal pa qʼequʼn ri achin
Täq rubʼanun kan nalöqʼ woʼoʼ okaxlanway niyaʼ pe jun rutzʼabʼel
Kʼa runaj xkʼaseʼ ri nukotzʼiʼj xintïk
Najin jun nimaqʼij
Jun tzʼalän chiköp chïk, nichipïp pe ri rukajil
Jun alaʼ xqʼobʼ janíla, taq xbʼerumaʼ pe rixjayil
Tatekʼej el jubʼaʼ jun nuchakach, rikʼin jubʼaʼ xtiqakʼän pe jubʼaʼ qichaj
Taq xtix qa ri poqkʼiʼtz pa wacho, janìla niweʼon
Achʼiʼël wäy taq kʼa jani nitewär ta qa, kʼa jebʼël libʼ
Taq yalan nuchaqiʼj chiʼ, ja ri taq yalan qʼij
Sibʼiläj xilijo pa yaʼ täq xinanin
Kʼo achiʼaʼ pa kawinäq kijunaʼ nikʼujeʼ kimam
Ri winäq kʼo kipwaq e kʼo kilinel
Yalan ninbʼisoj ri nteʼ ruma ri ruyabʼil
Ri raxläj saqʼul yalan (tzʼan) rar
Choj sumusïk ri rijlaj bʼojoʼy
Rat akʼwal tatotaj ri atziyaq, janíla poqolaj chi rij
Ja laʼ ri nuchaqʼ yin
Ri kemaʼ yalan nkʼatzin chi ke ri ixoqiʼ yekemon
Ri wanaʼ yalan ninaʼo chi re ruken
Taq majun kan ta tzäy jun qʼutuʼn, xa ütz natzayij qa
Ri jun kolo ʼ tomöl chwa jay, xkʼoqpitäj yan
Ronojel ninchajij chaqʼaʼ, ri wachoch ri wawäj, ri walkʼwaʼl ri wixjayil
Ri alkʼutun jun etabʼäl
Ri achin yalan samajel, ronojel tiqaqʼij nukʼän pe junukʼaj rusiʼ
Täq kʼo jun nimaqʼij, jebʼel yechʼakon ri tʼisoy (tzʼisoy) täq tzyäq ruma kʼïy winäq nkibʼän kitzyaq
Yalan nim raqän ri rutzʼiʼej ri tzʼeʼ
E kʼo winäq yalan nkinuk rij ruchʼabʼäl ri ajaw
Ri jun xti yojyïk nukaʼaj kʼo pa wulew, yalan chïk nitzʼujan
Chwaʼq nbʼeqamuquʼ kan ri kamnäq
Taqʼasaj pe la chʼakät chwe
Ri pa nimaqʼij sibʼiläj chi qʼabʼarelaʼ xenim pa cheʼ
Ri nusiʼ xinchöy, chanin xtzoyotzoʼ roma yalan ruchuqʼaʼ ri qʼij
Achʼäl (achiʼel) jun winäq taq nikän qa, nibʼajajïr
Täq niyaloj nubʼän silonel nujäq riʼ ri ruwachʼulew
Ri rusibʼil ri juyuʼ numuqirsaj ruwa ri qʼij
Achiʼël ri rijitaʼq taq ixoqiʼ, robʼorïk ri kuq
Janíla xinqʼaxomirsaj ri nuteʼ taq xinchʼäy riʼ jun achin
Ri nataʼ taq nichapon janíla kan na nutʼïk raqän ruma royowal
Janíla bʼey xisubʼutäj, chutzʼibʼaxik ri jun rutzij ri a Lucho
Kajʼlajuj chik rujunaʼ ri nukʼajol
Ri watiʼt yïn tʼoj chïk
Jun akʼwal yalan pilpik ri rutzyaq
Ri nutzaqoʼn xinbʼän, kan yalan nüm (nïm)
Ri kwartïʼl jun pwäq xkokisäj ri ojer taq winäq
Kʼo jun mamaʼ abʼäj kujül pa wulew
Täq nichʼup ri kotzʼiʼj, chʼanin nimayïr
Ronojel ruxaq ri saqʼul lubʼul pe
Ri winäq loqʼonel kʼo jebʼël rumerya
¿Xjupeʼ yan ri äkʼ riʼ?
Yalan niwojoj ri chʼoy chupan ri joʼq
Man konojel ta ri ixoqiʼ yeʼikʼin chi ikʼ, kʼo ri nujalalaʼ riʼ ri ruqʼijul
Ri qateʼ qatataʼ jantapeʼ nikiyaʼ pa kikʼuxlal ri kamnaqiʼ
Taq ruʼanun (rubʼanon) kan yibʼe wi bʼa ri Armita, wakamin jumül xinmalij
Taq xinrabʼij el ri nuchʼajoʼn pa ruwiʼ jay, xinpaxij jun téxa, (xot)
E kʼiy winäq yeqoröl chuqaʼ pa kitzaʼn taq ye wär
Qʼaläj riʼ, tenan chik
Kʼo jun bʼëy xinqetij nuqʼaʼ chi chʼichʼ, kan xikän xinnaʼ
Kan kʼiy ri tikoʼn pa bʼoloj nibʼan wi
Ja ri ti rajawal ok chi ke ri waq ma xloqʼ ta
Xintzʼët jun ixöq nutäj jun traʼs, kan xintʼän nuchiʼ chi rij
Ri iwir xbʼentzʼetaʼ ri wawän
Ri akʼwalaʼ yalan qepeqïk nubʼän kitzyaq ruma tzʼil
A, to xa xbʼe
Liqʼïl ri qʼoqʼ pa chʼabʼäq
Ri kinäqʼ man chäqʼ ta yalan xex
Ri winäq choj e takatik kʼo re yechʼayon
Kʼo jun nuchʼatal choj xotoxik ri raqän
Xubʼolqotij riʼ nupan roma xintïj äkʼ
Ri sal täq noqa el chawij, sibʼiläj nikʼaqät
Achiʼel rujililexik el jun qʼoqʼ pa ruxaq chäj
Yalan nïm rujey ri nukej
Ri wajaw yalan itzel runaʼoj
Ri pub’ jun che’ nim raqän, teq’ël rupam (rupan)
Ronojel ri qʼayis tzobʼol pa bʼey
Täq yalan ninnojij chke na jun, nipe nuwaran
Kʼo winäq jukumaj yewär qa
Ri kuk chʼanin nikowilaʼ chi kij jun cheʼ täq oqotan
Ri wanaʼ xril jun rachalkaʼn yalan royowal
Ri tambʼoʼr nirachbʼilaj ri xul niqʼojomäx
Chwaʼq nibʼe wikʼin
Jun akʼwal xa juqʼip ok subʼan xutij, kan xpe rupam
Kʼo ixoqiʼ yalan utziläj taq ichinaj nikixkinaj chi kixkïn
Pa nuqʼij xbʼan takamäl
Man jun ütz ta ri qʼabʼarïk xa chöj nakʼïs ri améra (apwäq)
Ri xta Ixkikʼ xrachjilaj ri a Xwan
Ri jun wokʼowik chʼichʼ xinkusaj richin ruwi kacho äkʼ, xa teqʼël aj kʼa
Chʼamey nibʼix chi re ri cheʼ nikʼatzin chi ke ri rijitaʼq täq winäq ri ma yetikir ta chik yebʼyin jebʼel
Taq jun winäq, jun tikoʼn tzikʼitzik majun kʼa kiʼ ta rukʼuʼx riʼ
Wakamin nibʼix chi nijoteʼ ri ajäl
Ri akʼwalaʼ taq yebʼekanun, jun qʼij nikiyuquyaʼ ri achʼiʼy
Jun winäq yalan (tzʼan) bʼeyon, kʼo relik rikʼin
Täq xinwisqʼopij el ri saqmoloʼ, xpax
Jun akʼwal kʼa nimuʼ ruwiʼ roma ruteʼ
Ri kuchi niqupix cheʼ mulan ri bʼolobʼäq
Re läy re yalan perepäq ri ruxaq
Ninkʼäq ruwäch
Jubʼa ma xintinuj jun abʼäj chi rij waqän
Ri mes xujixkʼaj nuqʼaʼ toqʼaʼ
Ri wulew xchʼutinir qa koma ri walkʼwaʼl
Sibʼiläj ri tápya nichunäx, (nchumäx)
Täq xibʼe yin chuqa xbʼe ri a Martín
Taq xutʼojij xe nuxkïn ri nteʼ chi qʼaʼ, janíla (janina) xqʼaxon
Kʼa junaʼ xtinbʼän rutzil ri wachoch
Ri pexun nakanuj, tinïl pa kajtzʼuk
Taq asokon aqʼaʼ awaqän tubʼananej nachʼït chik
Yin ninxutuj nuway täq woyowal
Taq nabʼän ri tzʼaq nayüj sanayiʼ, chun rikʼin yaʼ
Ri jupatzaj qʼayïs xinyaʼ ruqʼaqʼal
Xe ruwiʼ ri kumätzʼ konöl pe chi ruchiʼ ri jül
Iwir paqʼij chïk xinapon pa juyuʼ
Sibʼiläj chi traʼs, ninjunaj junaʼ junaʼ
Pa relebʼal ri kuk kʼo wi ri tzʼiʼ ruchajin
Kʼo qʼayïs ri yalan niqʼaysan achiʼel ri
Taq nimuʼeʼ kan jun tzyäq, jebʼël chʼajchʼöj nel
Choj chiyïl ri ruwiʼ nikʼaj ruwäch ri te María
Kʼo winäq yalan utziläj taq tzyäq nikitzyaqbʼej
Rijaʼ xubʼij chwe wi yinawajoʼ yin chuqaʼ
Kʼo rajaw samaj yalan yekichʼutinirsaj kisamajelaʼ
Jobʼojïk achiʼel ri akuchiʼ nchemeʼ ri yaʼ taq nubʼän jöbʼ
Xok jun chay pa waqän
Taq xinuxlan bʼaʼ, xel el ri nukosik
Kʼo ichaj ri yalan jebʼël titij
Achʼäl jun aqeʼn, kan watzʼäl
Kʼo achiʼaʼ yalan ütz nel ri saqijäl chwiʼ kiqʼaʼ
Ri koköj täq saqmoloʼ man niloqʼ ta
Ri mop jun echaʼ pa täq taqʼaj nubʼän wi
Ma jubʼaʼ niraj ri raroj saqʼul
Iwir xsikʼin jun kʼöj chuchiʼ kʼechelaj
Ri jachʼächʼ yalan nokusäx pa weqoj ri pan alaxibʼäl
Ojer yalan (tzʼan) eqaʼn xinkʼwaj pa tinamït
Yalan lebʼelik xel ri nuchʼabʼaq
Ri rij aq kan jebʼël ok ninnaʼ taq ninmutzʼtzej
Janíla (janina) niqʼaxon ri nuqʼaʼ xutiʼ ri aqʼatzʼutüj
Konojel ri nukamixaʼ xeteqʼetoʼ yan
Ke laʼ qa jowöl kan jun nayl
Ri xot jantapeʼ niyaʼ pa qʼaqʼ, richin nichaqʼaj pe ri wäy chupam
Ronojel qʼij ninbʼöl kichi tzyäq
Waliʼ ncha ri jun xtän chi re rixjayïl ruxibʼal
Ri tapaʼl qʼän ntzʼunʼun chuqaʼ e koköj ök
Ronojel wulew xinjunumaj ruwiʼ
Ri taraya yeruchäp konojel ri taq kär
Jantäq yibʼixan, jantäq yinoqʼ
Jantapeʼ ninjikʼ rij janipeʼ ninsäch
Yalan nimalin jun jay täq ma e kʼo ta ri rajaw
Achʼiʼel nubʼän jun akʼwal, chöj nupilej ri rukaslon chi jun ruqʼaʼ
Täq nimuluʼ akʼux nuyaʼ qʼaxon ajolon (awiʼ)
Sibʼiläj nibʼisbʼoʼx rukʼuʼx ri ixoq ri xkän ral
La jun yumuyïk xe rëy achin laʼ, ruyon jukumaj nibʼe pa juyuʼ
Yalan kʼatzinel kitataʼ kirijil ri kʼutunelaʼ
Xa ma kʼayew xsolol ri bʼätzʼ ri rusuqʼun riʼ
Wulew yïn nukʼulbʼatij riʼ rikʼin rulew ma Xwan
Ri rubʼix qʼaqʼ xukʼät ri nukaslon
Ri yaʼ meqʼën chïk
Xqʼaj el rukup ri wikʼoy majun chïk achike ta ninchapbʼej
Täq ma xtisamäj ta chik ri rutijul qakʼuʼx ja chi täq yojkän
Ke la chi Kʼaqol kej
Ri nukʼajol kan xe wi ri jun tzuy xuyakʼej el ri pa juyuʼ
Ri achiʼaʼ kʼo kïsmachiʼ nïkisokaj
ʼXtayaʼ ta kan retal ruxaqil re xqatzijobʼej
Jun winäq jetzʼ näq kan ta ütz nbʼyin
Jun achin yalan nichowe, paqʼij nukʼis jun kʼan samaj
Yin kʼo nuwakx yalan niqʼuyuqʼüt kij taq yebʼiyin
Xinkʼoqpiij wiʼ pa bʼoloj xuyaʼ kʼatän chwij
Ri pataʼy yeruchäp (yeruchop) chʼoy
Jebʼël chʼajchʼöj xubʼän kan rupan ri awän, ruma xjosqʼix kan
Ninbʼän kaʼiʼ nupoʼt
Ri xta Lena yalan chaqoj nubʼän chi re rukeʼen
Ri poy niya’ox pa ruwi’ awän chi yeruxb’ij ri tz’ikin (ajxik’a’)
Ri ixöq kʼa nupakʼej na ri ral, xu kan nïm chik
Ri kej täq niyakatäj nuyikiyaʼ ri rij
Ri limónix jun cheʼ ruloman ök rupalen, ri ruwäch chʼanchʼöj titij
Xinwachij ronojel ri xbʼan chire ri nchaqʼ
Chʼaqa achiʼaʼ nikichʼäp el kimachät pa kiximbʼal
Achʼiʼël ri lobʼitzetz yalan loʼj tichaqʼaj
Ri xeq nikʼujeʼ chuchiʼ täq raqän yaʼ
Ri akʼwalaʼ janíla nikixïchʼ rubʼatzʼ ri kiteʼ taq yekemon
Jun tzyäq yalan yatzʼ chqibʼaʼ niretzetäj
Jebʼël e jeqejëq ruxaq ri is
Kʼo jun tzyäq makäl pa ruwiʼ ri juwiʼ nukotzʼiʼj
Ri wirwir jubʼaʼ ma chiʼel ri xpumuy
Ri cheʼ nim kaqän yalan kʼayew yajoteʼ chi kij
Yin yitikïr ninjëq jun ken (kem)
Jantapeʼ ki ri rubʼanon
Ri kʼäy yaʼ jumül xurijirsaj ri ma Meleʼs
Kʼo bʼey ri tzʼeʼ (tzʼiʼ) yalan yetiʼon ri chaqʼaʼ
Xinwakʼaxaj yeʼoqʼ ri julëy winäq, taq xinok apo liʼil chïk ri ixöq pa jay
Pa rachoch ri Ajaw sibʼiläj chi winäq e kʼo
Xetzʼan yan la waq
Täq xinsok jun ruwi nuqʼaʼ xinbʼïr pa tziyäq
Jubʼey kan ruyon kikʼ xinpamaj
Ixim abʼäj ukusan(okusan) chi ke ri nimabʼey
Ri achin nupuʼ rukinaqʼ, rixin chwajay
Ri nunimal jubʼaʼ man nijiqʼ pa yaʼ, taq natin
Ri tyox cheʼ jun cheʼ yalan kow, nuköchʼ kʼiy junaʼ, kʼa runaj nichikopïr pe
Ri nunimal kʼo juwinäq lajuj (lajuj rukawinaq) rujunaʼ
Ja roj xambʼëy kan chi kij ri chʼaqa chik
Ri tzy qʼojom xaxe jun achin niqʼojoman richin
Xinxikʼikʼej wiʼ chuqʼiʼik ri umul
Taq yibʼeyalöj chubʼanik jun nutaqkil, yichap ruma nataʼ
Xintzʼet jun alaʼ xukʼäq (xukʼeq) jun chiköp, kan na (jaʼ) ri runaqʼ ruwa xupichʼij
Taq ninxäk yibʼyïn, janíla yikos
Taq niyawäj jun winäq, jantape nimëqʼ ruyaʼ
Jantäq reʼ nuyaʼ yabʼil ri natij sibʼiläj raxyaʼ
Chi niqʼax pa ajolon (awiʼ) ri nasikʼij, utz najux ruxeʼ
Niqʼax jeʼ ri qʼij man jun niqanaʼ
Ri posol,chi re ri tz’o’ nel wi
Ri winäq yebʼe pa rachoch ajaw yebʼexukeʼ
Täq jun achin nisipoj, nikän
Ri ixoq choj nimaqamot nitzijon ruma ri kʼatän chi rij
Yalan kʼayew chi nayübʼ ri chʼichʼ

Ri keej bʼilbʼik wu rbʼaq rwoch
Ri rchiʼ jaay xpaqʼtjik rum ri rkabʼ rqan
Chu ri q’xom kʼuʼxaj utz xtqqum ryaʼl musmut,
Njeel ri rwiʼ jaay ktzʼujik
Ri sibʼ kirbʼan kʼex chu ri rbʼaqʼ rwoch ri ixoq
ri tzʼiʼ etzel sichaʼ xwiʼtxik
Rech qal xkoʼkʼwik ri aj kʼeynel riliil riij xkeʼqʼatxik
Ataq xtoʼqik ri chaʼmbʼal njeel ri wnaq xeʼlul chu rtoʼqik
Ataq xojopnik tzaqnaq chik ri cheʼ
Ri kchak ri ajkʼalobʼ kbʼaqʼtij ri kʼaam
Ikʼebʼalil ri achii rukʼ ri ixoq xkchʼak ri poq
Ri aliit xbʼsuj ke riliil riij xttiijnik
Ri wkaan xojrchaʼmbʼeej pri nimaqʼiij chu rchoch
Ri tlul kʼolik xpokʼpon chpom
Qaqchee che jun xtwajtjik
Ri rqan ri achii xkachʼij riibʼchkxoʼl ri chʼiichʼ sichaʼ xqʼochtjik
Ri ixoq xyoʼqook chu xchaʼxik ri knaqʼ rukʼ ri rskilil qooqʼ
Paatzʼ xkanjik ri chʼiichʼ ataq xtzaquul ri xa’k chriij
Chke njeel ri wnaq rech ri rqʼabʼ tinmit xchoqʼbʼxik rbʼanik ri chaak
Ri saqbʼuch xkʼoxbʼsaaj ri chnooj
Wu rurchaq keej bʼukbʼik
Chpom ri tqʼaaj kʼolik yaʼ remlik sicha xibʼal us
Chetzʼiʼnik rtijik ri xuuq
Ri raakʼ nchuch xeʼp rkaʼybʼal
Ri tukmuux areʼri kʼoch ktij chu kwoy
Ri cheʼ xchiqik ri rxaq
Ri wkaan xeʼrbʼiij chwa ke xchupik ri rtatanool
Ri tiʼt akʼ ataq kkʼisik rqasnik ktʼuqnjik
Ataq xel rjnobʼ ri nchuch xbʼanik nimaqʼiij chjaay
Ataq kawxik ri chnooj riliil riij chu bʼoʼm rech qal kqʼeyik ri ijaʼ
Ri nchuch kirbʼan ri ubʼeen
Ri ichhaj kolx chetzʼinik rtijik pjkʼom iik
Wu chaak kow sichaʼ qal nim xkbʼan ri ajchaak
wu tzʼiʼ riʼj chik sichaʼ qal chik ktyoʼnik
Ri abʼaj pyaʼ xesxelul wiʼ
Ri xkʼoo kyol ri qtatanool ke kʼolik jun awaʼchiʼ keʼilnik ri wnaq
Ri juuj saq rkaʼybʼaal
Ri qʼawaʼ ri kchuknik chi rkʼolbʼaal yaʼ xpxik
Tukkilaʼ kʼolik ri rchoch ri wnobʼ
Ri tzʼikin kxikʼnik chu ri cheʼ
Qonjeel xqtij jun bʼiiqʼ tyaʼj
Ri xiik xurmaʼ ri raal akʼ
Tkaal xkmik ri ntzʼiʼ rum riʼjaal
Ri sʼaq tʼaq
Wu nkmiʼx xquch riibʼ rum wu xinwrik rajsik
Ataq kʼolik jun kʼeex qal chik ri poq kriqnik chu rloqʼik ri kchuknik chjaay
Wu yutzʼ xaq xloqʼik
Xinbʼoq njeel ri qʼoos tekʼchiʼ xinawnik
Pri nima qʼiij rech ri tinmit jaljoj wnaq xu’lik
wu wjow njeel awaʼchiʼ ilmaj Wiʼ
Aqʼabʼ xelbʼik ri achii chi rawxik ri chnooj
Ri alaabʼ mjaʼ rjnobʼ sichaʼ qal kyoqik rchak
Qilmaj ri ajkuun ri utz kkunnik
Ri rxaq juuj xaq qiʼn nakʼlook
Ri tzantzareeqʼ utz rchkunsxik ataq kiʼ qʼaqnik ri qanaj
Ataq kojelpoon chu ri kaʼybʼal kʼqaljnik njeel ri tinmit
Ri rxaq nuxtaʼ kkananik wu rpom
Ri albʼatz xyoʼqook chu rqirxik ri rwoch ixiim
Ri tatanool xeʼrpixbʼaaj njeel ri rajk’waʼl
Kewaʼ oxbʼer kʼaslik ri wjow
Ri ajkal kjilpjik pri riij loʼn
Ri rwiʼ ri jaay kqopwik kumu kʼaakʼ
Rum wu xinchuknik rukʼ asron xelul pix pinqʼabʼ
Wu ixoq kirpchʼoj wu rwiʼ rukʼ wu rxqʼap
Rech qal ri us xtokik chrij ri woy riliil riij xtpisik
Ataq qbʼan jun che chkwoch ri wnaq qal utz rkaʼyxik kʼixbʼal
Aal wu rchim wu kkej sichaʼ xtzaqik
Ri ajtiiij xbʼiij chke ri ajtijnel kʼotz kixkʼolaq
Ri rxaq limobʼ utz kchuknik chi ri q’yees
Ataq xsiq ri tzʼiʼ ri qan chkop xtrambʼeej rech xwiʼtaaj
chʼnaʼn ri rkmiʼx ri achii xyoʼk sichaʼ xelul qʼaaqʼ chriij
Kiniʼtoʼchi rjaqik wu rchiʼ jaay
Ri saqrwoch kkʼiyik pri qʼuʼy la uleew
Ri chiij qʼeqqʼoj rkaʼybʼaal
Ri aliit kiryqʼuj ri ajkʼaal
Ri qʼuuqʼ kxikʼnik chu taq ri nmaq cheʼ
Ri rkʼtaʼmiil cheʼ qʼeynaq chik
Riliil riij ataq xkojwaʼljik xkojtyoxnik chu Ajaw
Ri rxjabʼntatanool qʼeq kkaʼybʼaal
Ri nchuch xtzʼnoj chermal qal kibʼan ri ichak
Ri ajtiiij xkʼuqbʼaʼ ri tatanoool chu teem
Pri molbʼeem ri xbʼanik xaq tzaqbʼal qʼiij
Chkxoʼl ri wnaq xaq chinaq xtbʼan junrtzkajil
Ri achii xtzaqeel chrij keej kʼa xtuknik ri rtzantzqʼor
Xaq rmchaʼ ri alaabʼ ke xeʼlul elqʼoom chriij
Njeel ri kʼyeej itzʼaplik
Chikʼa chelo xkʼulmaj sichaʼ qal xulik rinchuch
Qal xchʼijik njeel ri bʼnom kʼex ri xbʼanik
Ri keej xtikmij ri ajkʼaal
Ri laq waʼchiʼ kwiʼk ri wix qiʼ kʼoʼx
Ri cheʼ pujpik sichaʼ kiryaʼ mu’j
Ri waakx ktoqʼnik sichaʼ qal kkʼamelul
Iwir xinloqʼ ri nkotoon
Njeel richnooj neʼ ataq xqajik ri sooj chriij
Ri knaqʼ qal xtijtjik kumu rex
Qal xulik ri jachnel sichaʼ qal xjachik ri ixiim
Ri wkaan kʼolik kʼeebʼ rmyaʼlbʼaal
Jun ajchaak ke qal kbʼantaj ri chaak rmal riliil riij xtjalik
nkareʼ njeel ixoq kiʼkʼiyik ri kiim
Ri cheʼ kaloom riij
Wreʼ Paxil ri jursnaʼ areʼ kʼa nim chkwoch ri jabʼtaq
Rech utz xkeʼlik ri ajtijnel riliil riij xkeʼtijxik
kʼiy kochbʼlaal ri qetzʼaʼ ri xeʼqlqʼuul
Ataq xtzaljuul ri nchuch pkʼeybʼal xinbʼeek chi rkʼulik
Saqsi qaqchee jabʼ xtqajik jun jnobʼ xkojchupik rum wiʼj
Ri yooch xqʼajik
Wu chʼmaay utz xtktij ri ajkʼlobʼ rech xtkʼobʼik kchoqʼaabʼ
Wu leej qal kʼiy qʼiij kirchʼij chenim kq’muqʼrik
Bʼiitzʼ ri nxjabʼ sichaʼ xsok ri wqan
Xqʼatij riibʼ ri rxlaabʼ ri aliit
Ri nimaqʼiij njeel jnobʼ kbʼanik wreʼ pqtinmit
Ri saqʼuul ri xtaquul rum ri nchuch chʼolmaj chik
Chrij ri kuch xibʼal rchaq squkʼ
Ri chʼiichʼ xpatzʼ ri qʼoos ataq xelbʼik chu swon
Njeel ri ajkʼalobʼ iyaabʼ rum jiiqʼ
Ri tatyoox keʼryoʼk ri perajxjabʼ pirqan
Ri tyaʼj wotzʼmaj chik ataq xojopnik
Ri qaʼl xkʼo kiʼbʼanik rukʼ rsmaal chiij
Wu loʼn qal chik xloqʼik rum wu chʼeychʼaʼmaj
Ri ntatanool njel qʼiij kjiʼxik ri rurchaq
Qal xiʼ riqnik ri teem kumu kʼiy wnaq xuʼlik pri molbʼeem
Ri alaabʼ utz chik kmoxnik
Xkmik ri tʼuq laj akʼ
Rech qal xkiʼtzatzik ri akʼ utz xtyoʼqook retaal
cholaaj ri wnaq xoʼkʼwik ataq xbʼanik richʼoʼj
Ri wkaaqʼ areʼ jun utz laj achii
Ri alaabʼ xwiʼtaj jun kuuk rukʼ ri rchʼaabʼ
Ri qwinqiil nkareʼ xaq jnum kukʼ kwinqiil ri moos
Iwir xojbʼeek pri tzʼonik
Njeel ri loʼn ri ikʼoqaj pxuʼk iqachʼmaj
Qaaj ke njeel ri xtyolik qal xtesxik ryolik
Ri wjow kʼo rulik jnaabʼ
ri taʼ xuux rsol wu rkmiʼx xyoʼk
Ataq kʼolik junchaak kow rbʼanik riliil riij ktaqxik jun toʼnel
Ataq saqʼiij kiʼ qʼaljnik ri ch’mil chukaaj
Chreʼ xbʼiʼxken wiʼ ke xtilqʼoj iwibʼ
Ri rlew wjow rujyubʼ sichaʼ qal kiryaʼ ri chnooj 
Ataq kʼolik ri rkabʼrqan riliil riij xkojelik chu jaay
Tjin kinmeqʼ wiibʼ chu qʼiij
Ri wix kirqchʼuj ri paan
Ataq xchaʼbʼxik rbʼiʼ ri alaabʼ qal xchoqʼbʼeej
Ataq xkʼisken ri molbʼeem qonjeel xojtzaljik chu qchoch
ataq xkaʼyxik ke ri rxoqʼjowil jaay xximken kum ri elqʼoom, ri wnaq xoʼpnik chu rturik
Pri choʼj xeʼ chupik chnkʼejchik
Ri ixoq keʼryoʼk leej pxoot
Utz xtktij ri ajkʼalobʼ ri mlobʼ rech xkeʼkowrik ri kbʼaqil
Njeel ri yaabʼ mixuʼtzrik
Ataq xaq ri uleew kow rkotik ri jul
Wu jaay tzʼajmaj chik ataq xulik wu rxoqʼjowil
Ri aj tzʼajnel aj chiʼ wreʼ
Ri njiʼ kinrlqʼoj kumu kinnimnik chwoch
Ri kuch xibʼal squkʼ chriij
Ri aliit qʼus rkaʼyxik kukʼ ri ruwaj
Taʼ Jwaan xelbʼik ajchaak aqʼabʼ
Saqsi qal xtkunxik ri tikaʼ xtkkʼis ri chkop chtijik
Ri tzʼqubʼ kchuknik chu ri jsol cheʼ
Ri molbʼeem kech ri ajtijnel xbʼanik kabʼjiir
Kjibʼ nmaq meex xkiʼchuknik rech weʼbʼal
Wu aliit qaqche rmaak chu ri xkʼulmxik
Wu rxaq kʼol kchuknik chu rsubʼxik subʼ
Chiwa xbʼiij ri ajtiij ke qal utz xtitzatz ri iyolbʼaal
Ri rbʼaqʼ iik xmol riibʼ pri nxklobʼ
Ri saq riij tzʼiʼ rukʼ ri wix kiʼ chʼoʼjnik chrij ri bʼaaq
Njeel ri wnaq nim ri knoʼj sichaʼ utz ikʼolik
Jun mlol ylooj xbʼiʼnik re waʼ
Ri alaabʼ Jwaan knimnik chu ri rchuchbʼaal
Ri tʼiqbʼal kchuknik chu rnukʼik ri qʼaaqʼ
Ri nooy kiʼ qʼoxwik ri rbʼaqil
Chu kxibʼxik ri chʼok kchuknik ri ixkeeqʼ
Ri saqa kar chetzʼiʼnik rtijik
Rech xtoʼqik chemo qatz rcholjil xtzʼonxik chke njeel kee mu qal
Wu chʼikaʼx xuqkee kchuknik chi siʼ
Wu loraʼ qʼus rkaʼyxik rum wu rkaʼybʼaal
Ataq xriqtjik ri riil ri elqʼoom tekʼchiʼ xqtzoqpij
Ri retzʼaʼ ri ajkʼaal kʼeebʼ xelqaj wiʼ
Ri keex qal utz rtijik kumu yujmaj rukʼ qʼoor
Wu loʼn wu xloqʼ nchuch pkʼeyb’al njeel ch’om
Ataq xelbʼik ri awnel qal xnaʼtajbʼik wu rawbʼaal
Ataq kʼolik yaʼ tikʼlik xibʼal serat kiʼpoqʼnik
wu ajkʼaal kiryaʼ achyam chre
Rukʼ kʼiy wnaq xjurxik ri cheʼ pri swon
Ataq kpetik nim jabʼ xibʼal ri senyabʼ Kkanjik
Njeel ri winaq xeʼkʼobʼik waʼlik chu qʼiij
Ri achii rum wu nim rpom kyolwik xel jaas wu rqul
Ri ajkʼalobʼ xeʼkʼuqbʼik chu rtzʼuʼxik ri ajiij
Ataq xkʼasbʼik ri ajkʼaal komnaq chik
Saqsi xkojyolwik chqatziij rtqriq kʼchiʼ ri utziil
Ri raʼ ri chiij xqʼajik rum wu xtzaqelbʼik chu tantik
Ri sʼaq ri xloqʼ nchuch tir
Ri tzʼuum xel xwookʼ chu qʼiij
Qonjeel xojsikʼnik ataq xeʼlul ri elqʼoom chqiij
Ri siʼ paqʼmaj rukʼ ikej
Ri kuch tzoqptlik sichaʼ choom
Wu rxnaam taʼ Jwaan xloqʼ jun akʼ pkʼeybʼal
Ri ntatanool nim ri retambʼal
Ri knaqʼ saqtbʼin chetzʼiʼnik rtijik pjkʼom iik
Ri tatyoox xyaʼken njeel ri uleew chu ri rmon
Ri ixoq kirpixbʼaaj ri raal rech qal xtxaqʼtij ri klobʼ kumu kʼolik rawsil
Xibʼal retzʼmil ri choʼm
Ri alaabʼ tkaal kchuknik
Ataq xqnoʼjiij xojwaʼljik xkanij njeel ri tjin kiʼ chʼoʼjnik
Ri kirtijuuj ri iitz chwaʼq, kbʼej xtwiʼtxik
Ri taqnel xeʼrtaq ri aloʼm pchʼoʼj
Ri mlobʼ pxarteen kkʼololik kaʼnik
Ri neʼ kchaknik pirqan jaay
In xinbʼan ri chaak sichaʼ utz xeʼloq
Ataq qkʼoxbʼsaj qiibʼ utz xttʼinik rukʼ ryaʼl atzʼam
Ri xbʼaj kʼey rqumik
Qonjeel tlo xkojtobʼik rech xtqkʼis wu chaak
Ri tzuy kchuknik chu awbʼal
Njeel ri raal akʼ xyoʼqook ketaal rech qal xkiʼtzatzik
Ri pooy qatz kʼa jun wnaq rkaʼyxik
Ataq xtzaqik ri ajkaal xelul kikʼ pirtzaʼm
Ri alaabʼ kirchkunsaj ri raal rsuʼt
Pilmaj chik ri waakx xaq keʼkʼamuʼl pchʼiichʼ
Chu ri jun rchwaʼqil chik ataq xeʼriqtjaq ri achii xuq areʼ kʼaslik
Ri tzʼiʼ ktzʼuʼynjik ataq kirka’yij wu rxoqʼjowil
Xtzʼaqtzxik ri rjil ri jaay ri xloqʼik ptinmit
Puuchʼ ri ajkʼaal
Chre xbʼiʼxik ke ri chaak xaq areʼ xbʼanwik
Qal ikʼiy ri wnaq ri xkbʼiij qal chu ri xbʼiʼxik pri molbʼeem
Xaq jun tzʼiit ri yaʼ kopnik chjaay
Ri rwoch nuxtaʼ xibʼal rkʼixil
Rech kabʼlajuuj xtijik wotzʼmaj tyaʼj 
Pri uleew kʼolik kʼiy amluʼx abʼaj
ataq xbʼanik ri molbʼeem xaq xchilbʼxik ri woy
Ri ixoq xsipaaj jun mooqʼ knaqʼ chu ri richlaal
Ri ixiim rech wu jnobʼ wuweʼ chenim xpokʼrik
Ri ajsikʼnel areʼ jun utz laj winaq
Ri jaay xaq qiʼn chik xttzaqik
Ri kʼex ri xbʼanik chwa qatz kqʼititik chrij wanmaʼ
Ri ntzʼiʼ kwrik pri rkaʼj
Ri tzʼiin quʼy rtijik
Ataq xojopnik tukmaj chik ri ixiim
Ri naan xpxoj ri rchunbʼal
Ri xuul rech wtziik
Wu saqkiiy kesxik chrij ri choʼl
Risqaʼ et tʼebʼxelik
Ri rqan ooj tjin rchiqik rum wu tzrabʼ
Chxoʼl ri chnooj kawxik ri qʼooqʼ
Ri sjiʼl kxoʼjnik ataq qaqchee rwoy kirtij
Qonjeel xojyoʼqook chu reqxik ab’aj, rum wu xqbʼan jun iil
Ri ajkʼaal xchʼoʼtnik sichaʼ xyabʼrik
Ataq ri bʼuʼq kirxaqʼtij ri b’eey ch utz laj qʼabʼ utz chi ri kirbʼiij
Ri keqʼ kiryaʼ ptaq ri rqan swon
Ri raal waakx yaabʼ sichaʼ qal chik kirtuʼj ri rtuʼ
Ri jal paʼt xebʼeloq
Ri ixoq kirjokʼ ri skiil chu kaʼ
Ri keej juun waʼchiʼ taklik wiʼ
Ri ixoq xtzʼonjok jrubʼ rjil wu akʼ
Njeel ri xyolik pri molbʼeem xtoʼqik
Ri mels saq kkaʼybʼaal
Ri kosik qnaʼ qonjeel ataq jnum kojchuknik
Ri qʼatal tziij nim ri rajwreem
Wu jaay wuweʼ xinloqʼ rukʼ ri rtziik wjow
Wu jnobʼ wuweʼ cheniim xpokʼrik ri jal
Nim ri kaʼy kbʼanik chu ri waʼktbʼal
Ri tzʼiʼ xelul qʼaaqʼ chriij
Wu cheʼ ri xiʼ chuknik chu ri rwiʼ jaay njeel ibʼolbʼik
Rech konjeel ri ajkʼwaʼl qal xkeʼchʼoʼjnik chkxoʼl kyoʼqken jun rchʼoqpiʼl klew
wu ekʼaʼ kchuknik chu wiqbal
Ri tziiy xbʼeek chuun chpom
Chqʼayaʼpon ri yaʼ kʼolik rchoch ri Leʼn
Ri tzʼiʼ xwos
Ri jaay nuʼx kkaʼyxik naj
Riliil riij xkeʼqmokbʼeej ri ajkalobʼ rech qal xketzatzik
Ri kʼexbʼal ri qʼsiilaj xbʼanik iwiir
Ataq kojyabʼrik rukʼ qkʼuʼx kchʼululik
Chke ri ajkalobʼ qal utz xtnaqʼsxik ri elqʼneem
Ri wxqʼajlobʼ tarnuul chwij
Xqʼeq chwaʼq xtqmol qiibʼ
Ri sqaʼ ktukik rech qal xtkʼatik
Njeel ri ajtijnel kiʼnimnik chwoch ri ajtiij
Ataq xojbʼeek pchʼiichʼ xyoʼk riibʼ mlow kʼuʼx chwa
Bʼelejeebʼ ajkaʼlobʼ xkchakri etzʼnim
Kʼebʼ rakʼ nchuch waʼx
Ri tzʼteʼ utz chu rqan ri tzʼapiibʼ
Ri kchiil kchuknik chu rqʼatik tyaʼj
Ataq koʼqʼoʼk ri toltol chjaay labʼnel kʼolik chinaq xtkmik
Ataq ktijik jun chooj nim rkunaal kraaj
Ri chulaj xibʼal kchuwnik ataq kpornik ri qʼiij
Rech qal xtyaʼ latzʼ ri ptzʼam kmolik kok rqʼaqʼal
Saqsi qaqchee poq xkojchupik rum wiʼj
Ataq xulik ri alaabʼ lebʼ ri rsʼaq
Wu ixoq xoqʼik chrij wu raal
Rukʼ wu joʼq keʼ bʼanik qʼus laj alaʼs
Ri bʼeey suukʼ rkaʼyxik
Ri chnooj xqaaj sooj chriij
Wu rwiʼ jaay xwiqik
Wu aliit aroʼq xyajik qal kiryaʼ pirkʼuʼx
Ri cheʼ qʼmaʼr chik
Ri keʼq aloʼm xkmol kiibʼ chu rbʼanik ri chaak
Ri qʼabʼreel xaq qitmaj chik kumu qaal kirchʼij kbʼinik
Wu naan xtaqbʼik ri rtqoj chu rloqʼik xkoyaʼ
Ri ajmaak areʼ ri achii ri xwiʼtaaj ri ixoq
Ri knimaal ri sʼaq ibʼanmaj rukʼ miit
Ri wochbʼlaal areʼ jun naʼtbʼal qe
Ri loʼn qaqchee rtijbʼliil
Wu aliit xibʼal rchqon sichaʼ ktzʼeʼnik
Njeel ri teem isetsik
Ri chʼakbʼal ri xbʼoʼj xpxik
Kakabʼ xkixelbʼik rech qal xtitikmij iwibʼ
Ri qajwreem chkwoch ri wnaq xtqʼaljnik ataq utz rbanik ri chaak xtqbʼan
Njeel ri rwiʼ jaay mixkʼochpjik
Ataq kqʼaljnik rqan saq retaal kʼchiʼ ke jroq kojsaqrik
Ri ajtijnel kʼa pojpik ri rjlom sichaʼ qal kkanjik ri tijneem
Ri chʼiichʼ xtakbʼik kumu xpoʼyik
xibʼal tʼsaʼ kebʼeyoʼqoq rukʼ ri ajtʼsnel
Iwir xinbʼeek pkʼeybʼal chu rloqʼik oqxaʼn
Ri subʼ xkʼatik kumu qanim ryaʼl ri subʼal xqajik
Ri tzʼiʼ xbʼulqʼij jun bʼaaq xqʼebʼken pirqul
Ri cheʼ qʼeʼlik xkanjik pri bʼeey
Wu ixoq kirsuʼ ri tewrsbaʼl
Ri rchak ri aliit areʼ ri rlejxik ri leej
Wu xklet kkʼobʼik pri yaʼ
Ri saqʼuul xaq tqʼaaj kiryaʼ wiʼ,
Ri utiw kxoʼjnik ataq qaqchee rwoy kirtij
Ri naan xbʼiij chke ri ajkʼalobʼ xtsikʼik ri rwoch ixiim
Ptaq ri rqan swon kiryaʼ xibʼal ri chibʼaʼ
Ri aliit xwiqbʼik riibʼ ataq xbʼeek pnimaqʼiij
Ri rwochbʼlaal chkop tzʼaqlook chu xaan
Ri tzʼuum ri kʼaʼn chu ri kʼuqulbʼal mixjarik
Wu kotzʼaʼ kʼookʼ wu rxuʼmaal
Ri waakx xkʼiyik ri rkʼuʼx kumu xkʼux jun chkop rukʼ ri rwoy
Ri ajchaak xeʼ yoʼqook chu rximik ri siʼ
Ri kʼeeq kchuknik chu mesbʼal
Ri achii xchkunsaj bʼaʼlul chu rwiʼ ri rchoch
Wu rchiʼ jaay kqachʼachʼik
Ataq kpetik jabʼ njeel ri qʼoos krexbʼik
At xabʼiij ke ri alabʼ xtzaqelul pch’iichʼ
Ri aliit ataq xtzʼaqtik rjnobʼ kʼiy qʼsiil xyoʼqik chre
Wu q’yees ktuntaʼxik ke utz xtqajik chxe ri tikaʼ
Ataq kchiqik ri ixiim kkʼuʼxik chu kʼaʼs
Meqʼnaq ri chʼiichʼ sichaʼ xqʼajik
Ri tatyoox qal chik kirchʼij rjoʼxik ri rsomchiʼ
Ri josbʼal cheʼ xtzaqelken pri b’eey
Ri nchuch njel qʼiij kirbʼan soroʼn
Rum wu qaqchee rwoy ri wakx sichaʼ kʼaʼx rkaʼyxik
Ri jooj kkʼobʼik chu taq ri pek
wu rqan meex xiʼpojxik rukʼ klawx
Ri jaay tzalnik rkaʼyxik
Ri aliit kirchiʼj ri kʼyeej chiʼ taq jaay
Ri tzʼnun kirbʼan ri rsok chu chqiʼj laj rqʼabʼ cheʼ
Ri ajkʼaal xchʼulbʼsaj ri rkmiʼx
Ri achii riʼj chik sichaʼ qal kirchʼij kbʼinik
Ri klobʼ kiʼbʼanik rukʼ saqkiiy
Rech xtkanjik ri tijneem pqjlom utz xtqkamluj rbʼanik
Ri yaak xeʼrtij ri raal akʼ
Ri waakx rum wu qaqchee rwoy sicha’prech
Qal chik kchuknik ri keej chwa sichaʼ xinsbʼoj
Xintzaqelul chu cheʼ xinkʼoxbʼsaj ri wqan
Ri rkuch jyubʼ kʼuj wu rurchaq
Chke xyoʼqik njeel ri poq chi rbʼanik ri nimaqʼiij
ataq xojulik wreʼ ptinmit qonjeel xojchuknik
Chwoch ri saqa jaay kʼolik ri okb’al
Ri rchʼeek wtziik xqʼajik ataq xtzaquul jun xaʼk chriij
Ri nchuch xojrpixbʼaj ataq xchupik
Wu chiim kchuknik chu rkʼolik joʼq
Ri chʼiichʼ yuqyik rkaʼyxik
Ataq qal utz ri qbʼan kojyoqʼik kum ri winaq
Ri tzeekʼ kʼaʼn chu jun rqʼabʼ cheʼ
Ri achii ataq xbʼeek chu rkʼamik siʼ qal xkʼambʼik ri rptem
Njeel ri wnaq ri xkʼo kiʼtyoxnik ataq kyak ri ktikaʼ
Ri ajkʼaal xibʼal rchʼeʼlaal kirbʼan
Qonjeel ataq qbʼan jun nima qʼiij qmol qiibʼ chjaay
Ri achii xkanajken koox
Xeʼ taq ri abʼaj kiʼkʼobʼik ri kmatz
Ri xkawalek chetzʼiʼnik rtijik
Ataq jun aliit rukʼ jun alaabʼ kchoqʼbʼeej ri kʼulbʼik kloqʼoj kiibʼ
Ri tzʼajbʼal rex rkaʼybʼaal
Qal xnaʼ ri chajnel ataq xoʼkul ri elq’oom
Ri rtibʼliil woy chetzʼinik rtijik
Ataq kojbʼinik nim tʼuus keʼlik ri qqan
Ri qʼabʼreel ataq xopnik chu rchoch xchʼey wu rxqiil
Wu rqʼawaʼl ri ixoq chʼqeʼn wurchiʼ
Ri rbʼiʼ ri rqʼabʼ ntinmit pyolbʼal tzʼibʼtlik wiʼ
Ri mom chiij ktoqʼnik
Ri piʼq utz laj qʼyees ataq kqʼeyik
Ri qatz wkaan xjachken ri uleew chqe
Ri rxompreel ri achii qʼyaʼl chik
Ataq xqriq qiibʼ rukʼ ri wnobʼ xelul jun qchiil
Jruuj xkatulik rech xtqyol ri chaak
Ri kikʼ xrexyaʼnik sichaʼ qal ri yabʼ xutzrik
Ri ajkʼaal qal chik xtuʼnik rum wu xsopjik wu rqul
Saqsi qaqchee jabʼ xtqajik xkojchupik rum wiʼj
Jorjil xbʼiʼxik ke ri molbʼeem qal chik xtbʼanik
wu qʼoor kookʼ xelul pwu keʼbʼal
Wu kʼeq keʼpoqʼnik ataq qal kaʼsxik ri mees
Ri alaabʼ xtochʼ ri rqan rukʼ ri tochʼbʼal
Saqsi qal utz ri chaak xbʼanik riliil riij xtsukʼbʼxik
Ri winaq keʼchʼoʼjnik chrij ri yaʼ
Oj xqbʼan ri chaak sichaʼ utz xeʼloq
xibʼal ri chʼaʼk xeʼlul chrij ri ajkʼaal
Ri uq ri xloqʼ nchuch kʼiy rkaʼybʼaal
Xkeʼtuntaʼxik ri ajkʼalobʼ rech qal xtktzatz ri tijneem
Ri rxqiil ri wxbʼal xlaʼj
Ri yaʼ kʼolik rsaqiil
Chu rwoch ri aliit xelul jun tʼurtʼik laj chʼaʼk
Ataq kiʼ waʼljik ri ajkʼalobʼ konjeel keʼ bʼixnik
Rwaqlaaj rjnobʼ ri tijbʼal xtzʼaqtik
Xibʼal rkʼixil ri yeel
Ri chʼiichʼ xmej riibʼ pirnkʼej
Ri nchuch utz keʼrbʼan ri xkulbʼal
Ri ajkeem xyoʼqook chu rqʼinik ri bʼatzʼ
Ri nchuch kirjokʼ ri polmaj ixiim
Ri aloʼm xeʼnajtnik sichaʼ mraj xuʼlik
Ataq xojelpoon chu ri ilbʼal qʼus rkaʼyxik ri tinmit
Ri loʼn xchʼeychʼaʼxik rum wu qʼuʼy
Ri ixoq kirkeʼj ri triiy chu kaʼ
Ri aaj kchuknik chu rwiʼ jaay
Xibʼal xibʼaliibʼ chu ri wiʼtnel
Wu ixoq kʼiy rkeem sichaʼ chiʼ ktzatzik rnoʼj chu kbʼanik
wu rxqiil taʼ xuux xaq utz laj siʼ kchuknik chre
ataq ri ikʼ xulnik areʼ retal ke kʼolik jabʼ chpom
Saqsi qal xtqil qiibʼ etzel xtkʼobʼik kʼchiʼ ri utziil chqxoʼl
Njeel ri poq ri xelqʼxik reech ri wnobʼ
Utz xtqsipaj ri poq nuʼj chke ri mebʼaʼ
Wu abʼaj xbʼolxik pchʼiichʼ
Ri ajkʼaal xwochʼ wu rwiʼ rqʼabʼ
Ri ajkaal jaabʼ rukʼ yaʼwoch
Ri unup xaq tqʼaaj kiryaʼ wiʼ
Ri achii xtochʼ wu rqan rukʼ ri tochʼbʼal
Ataq kojopnik pirwiʼjyubʼ xibʼal teew
Ri wnaq kchkunsaj ri ajlbʼal ataq keʼkʼeynik
Ri ajtijnel tjin kirtijuuj chemo rchkunsxik ri suʼ
Ri achii xtzʼoqʼmiij ri tzʼuum
Ataq kokik ri jabʼlaj keʼlul ri rakʼ jabʼ
Ri keej anaq xbʼeek kumu tzoʼk wu rchim
Ri ajkʼalobʼ kechʼoʼjnik chrij ri etzʼaʼ
Ri rxbʼal ri ixoq xchupik iwir
Ataq kokik saqʼiij yaax keʼlik ri waakx
Ri rtzʼumil musat saʼlqaj chu uleew
wu chʼiichʼ keq rkaʼaybʼaal rech taʼ José
Ri nchuch xloqʼ xkʼxeel ri akʼ ri xtij sjiʼl
Wu ulew mixelik luubʼ rum xibʼal jabʼ
Ri tyaʼj xwotzʼxik chu ri wotzʼbʼal
Kqʼoxwik ri rmxuʼx ri nchaqʼ
Wu bʼaay kirbʼan ri rjul waʼchiʼ qʼuʼy ri uleew
Ri jaay xtuknik ataq xtzaquul ri cheʼ chriij
Ataq qal kojatnik kchʼichʼnik ri qmuskeʼl
Ri alaabʼ xtzaqeel chu swon xqʼoch ri rqan
Chke njeel ri ajtijnel xbʼiʼxik chemo resxik ri kajlaal ri wnaq
Chu ri ajb’nol jaay njel qʼiij kchuknik ri etbʼal
Ri ajkʼaal xyabʼrik rukʼ xjir
Oxkʼaal rjnobʼ ri nooy xtzʼaqtik iwir
Ri uleew ataq kchiqik kelik xaan
Ri xtnabʼjik chkwoch ri jabʼtaq xteʼtzaltzxuʼl
Ri alaabʼ qal kirxij riibʼ kaʼnik chu ri cheʼ
Ri achi xloqʼ ri rximbʼaal pkʼeyb’al
Ataq kokik ri jabʼlaj krexbʼik wu rwoch uleew
Ri ixoq kirxeʼ ri rwiʼ rukʼ ri xaabʼ
Ri ajkʼaal xyabʼrik rukʼ qulaj
Ri riij loʼn kmolik chu kwoy awaj
Ri knimalil ri ajkʼalobʼ ktij tzʼiʼlil
mesmaj wu rpom jaay
Ri yaabʼ xchʼittjik xaq rum wu xelbʼik chu jabʼ
Ri yaʼ ri ktij ri wnaq rech rqʼabʼ tinmit kelul xeʼ ri pek
Wu rkiʼyaal ri qʼooqʼ nkareʼ xaq jnum rukʼ ri kʼum
Chjaay ikʼolik kʼeebʼ rit
Pirwiʼ ri jyubʼ xeʼqbʼnaʼ ri chʼabʼal maaya
Wu kar xibʼal retzʼmil
Ri ajk’alobʼ keʼkuʼktik ataq keʼbʼeek ptijneem
Ataq kojqajbʼik chchỉʼ ri yaʼ xibʼal kliswik
Chu rchiʼ ri aliit xelul ri chʼaʼk
Wu kʼaam kchuknik chu rximik wu rqʼabʼ loʼn rech qal kqʼajuul
Mixtzaqik ri suʼbʼal meex
Rech qal xkiʼchiqik ri raal cheʼ riliil riij xkeʼilik
Ri chʼiichʼ poynaq sichaʼ qal chik kbʼinik
Nim ri iil ri xbʼan ri alaabʼ sichaʼ xbʼeek pcheʼ
Wreʼ xbʼiʼxik ke nijuun chqe xtelbʼik
Ri ooj nim wu rbʼaqʼ
Wu Chaaj utz xtchkunsxik chu q’yees chxeʼri tikaʼ
Ri ajtijnel keʼ xubʼnik
Rech xtkʼobʼik ri josqʼneem chu qchoch riliil riij xtkʼobʼik qchaqbʼaal
Ri kuch xkchʼulchʼaʼ ri kwoy
Ri abʼaʼ bʼantlik rukʼ saqkiiy
Ri yaabʼ laj ixoq bʼuktlik pqaʼl rech qal xtjbʼuj kqʼiiqʼ
Qonjeel wu ojkʼolik chu rwoch paxil nkareʼ xaq jnum ri qbʼanbʼaal
Njeel ri ajchaak xeʼ yajik
Chemó xbʼiij ri ajowxeel ke utz xtqbʼan ritqʼoobʼ chqxoʼl
Ri rbʼuch akʼ xnojik rukʼ rwoch ixiim
Chwaʼq xkojkʼobʼik chjaay xkeʼqoybʼeej ri qajkʼwaʼl
Ri ruuq ri allit yuch
Ri aliit yutʼlik chu teem
Wu xchubʼ xnojik rukʼ mees
Chawa xyoʼqken njeel ri uleew
Ri rukʼaʼ musat kchuknik chu jachʼbʼal
Ri chʼiichʼ qʼajnaq pirnikʼjaal
Ri ixoq xchupik rum wu rchuch rkʼuʼx
Ri aliit qal xyaʼ ribʼ chqʼelik
Chu ri neʼ xloqʼik jun bʼinsbʼal rech xtbʼinik chenim
Njeel ri xbʼijken ri ntatanool tzʼibʼtlik pri juuj
Ri aliit xtʼiq ri rqan saq
Ri qyolb’aal areʼ ri Sipakapense
Ri ajkʼaal aqʼabʼ kojrkʼsoj ataq kʼolik wiʼj chriij
Ri setsik qstuj rukʼ qqʼabʼ
Ri tikʼlik yaʼ qal utz kumu kiʼ poqʼnik ri raal us
Jutzʼjik rkaʼxik ri rwiʼ rchoch wjow
Ataq kelbʼik ri chʼooy pri jul ksumxik rech xtwiʼtxik
Pri tqʼaaj kulul ri xkawalek
Qal kʼolik ri alaabʼ ri qatz utz ketzʼnik
Julajuuj chiij xeʼrtij ri sjiʼl
Ri tzʼuum xripik chu qʼiij rech xtchiqik
Ri cheʼ ri xiʼchuknik chu rbʼanik ri koʼk tzuutz ri kwiʼ
Ri ixoq xaq xeew ri tʼisaʼ kirbʼan njeel qʼiij
Mraj xinulik sichaʼ qal chik mixinkʼulxik
Ri rtziik ixoq xbʼeek tqʼaaj
Ri qichlaal xchupik kumu qaqchee chinaq xilwik
Ataq xinsol ri kʼaam xinbʼotzʼ chrij jun piʼq
Ri aliit ataq kyolwik kmeʼmtik
Ri chʼiichʼ xeʼrpjoj riibʼ chu tantik
Ri waakx ri kpilik njel qʼiij nkareʼ ajwreʼ
Ri achii xtochʼ ri rqan rukʼ ri ikej
Ri rnikʼjaal ri jaay xjompajqaj
Pri nimaqʼiij xeew ri likʼlik laq xeʼ chuknik
Ri chaak ri xbʼan ri alaabʼ qal utz rbʼanik sichaʼ qal xtojik
Ataq koʼqʼik ri choqchoq areʼ retal kʼriʼ ke xtokik ri jabʼlaj
Ataq kjachʼik ri jal xaq xeew ri rqan chnooj kkanjik
Wu rtzʼiʼ wtziik xbʼaʼxrik rum wu qaqchee rwoy kyoʼqik
Ri kʼel qʼus rkaʼyxik ataq kʼuʼl pri koʼk
Ri wtziik xsipaj jun tzijbʼal chu ri wjow
Rech awasqʼiij kb’anik ri tzooy rukʼ rbʼaqʼ tlul
Chu rchoch ri wjow xtbʼanik ri nima qʼiij
Pjaay xwiʼtxik ri tzʼiʼ ri kirtij akʼ
Chnqaaj ri tinmit kʼolik ri rchoch njiʼ
Xsqarsxik ri riil ri achii
Ri ajcheʼ kʼolik xpokʼpon chpom
Xaq jnum ri kchoqʼabʼlil ri achii kukʼ ri ixoq
Njeel ri bʼaaq rech ri tyaʼj xwochʼik
Wu uleew rech ri chnojbʼal rech wjow
Qal ilmaj ri achii ri xelqʼnik sichaʼ xporxik
Ri mchʼichʼ utz laj cheʼ chi siʼ
Njel qʼiij kaʼnul ri ixoq chu rbʼanik ri chʼabʼal
Rukʼ ri taʼtbʼeem qtaʼ che ri kkʼulmxik
Ri qbʼey xsukʼbʼik kumu xqjnumsaj ri qchoqʼaabʼ
Ri qʼosbʼal tziiy xqʼochtjik
Xaq rum wu rjunmaal ri aliit x yabʼrik
ri rijaʼlil ri loʼn xkʼamuul tqʼaaj
Ri tochʼaʼ kirtij ri rwoch nuxtaʼ
Ri aliit xqʼeluj ri rchuch ataq xkaʼyij
Ri elqʼoom chaqʼabʼ xkelq’aaj ri rwaakx wjow
Chke njeel ri wnaq ri xeʼkʼobʼik pri molbʼeem xbʼanik jun tzʼonbʼal
Chwoch ri jaay kʼolik jun tzʼapiibʼ
Chpom ri bʼeey xtukxik poqlaaj
Ri weʼbʼal tzʼlom rxeʼ
Ri atzʼyaaq kiryaʼ ptaq rqan swon
Ri moos qal kchkunsaj ri amuʼch
Ri achii njel qʼiij ksumumik
Pri swon xtoʼqik jun tʼiʼnjeem
Ri ajkʼalobʼ xeʼbʼeek chu rmolik mchuʼl
Ri kuch xchʼulchʼaʼ ri ixiim
Ri wnaq kbʼiij ke ataq koqʼik ri toltol kʼolik chinaq xtchupik
Ataq xqasxik ri tʼuʼy chu qʼaaqʼ xqʼeptjeel jun rxkin
Qonjeel qqum qʼoor
Ri ixoq xbʼeek chi rtaqxik qʼaʼtzuy praal cheʼ
Qal utz xtqtij ri chʼqaap
Ataq bʼenaq ri wjow pubʼeey xeʼlul nkʼej elqʼoom chriij
Ri xb’aj kirbʼan kʼex chu ri qsosobʼ
Xinmuq ri rwoch ixiim rech xtuxnik
Ri ixoq kirkeʼj ri woy chu kaaʼ
Wu us qal utz laj chkop kirchʼulchʼaʼ ri che ri qtij
Ri saqkoʼr kiʼpoqʼnik waʼchiʼ xibʼal chibʼaʼ
Ataq kjachʼik ri chnooj kiʼtyoxnik ri qtatanool
Wu chooj xeʼ chupik rum tzoq
Ri ktzij xeʼrtij ri raal akʼ
Ataq kelbʼik ri achii pchaak keʼrkʼambʼik ri rchkunsbʼaal
Ri rkaʼybʼaal ri wchoch tjin relik saqsoj
Ri qʼaʼm xuʼrmaʼ yaʼ
Wu ajkuun kchuknik ri chʼjobʼ chu kkunxik ri ixoq ataq kkʼosbʼik kaal
Wu xjabʼ koʼl xiʼ kanajken pirqan wu aliit
Ri aliit xxij riibʼ chu wu rsool kmatz
Bʼoot ri rwiʼ ri wkaaqʼ
Chiʼ nimayaʼ kiryaʼ kʼiy rochbʼlaal loʼn
Ri wnaq kqum qʼoor chqaʼm
Ri knaqʼ knaqxik rcheʼil
Ataq kchaqʼjik ri woy qonjeel kojwiʼk jnum
Chaqʼabʼ ataq saqʼiij keʼqʼaljnik ri chʼmil
Wu saqtbʼiin mixeʼrkʼis ri akʼ chtijik
Ri rechaam chu Loʼl areʼ jun utz laj achii
Ataq che jun kkʼulmxik ktrambxik riij chinaq xbʼanwik
Ataq kokik saqʼiij koʼqʼik ri xiʼl
Ri rkmiʼx ri achii quuch rkaʼyxik
Wu cheʼ xqʼajik kumu witzʼ
Wu naan ataq kʼolik qʼxom kʼuʼxaj chre kirtij ryaʼl saq ixoq
Ataq kmejik ri chʼiichʼ nabʼeey kmeqik
Ri uleew tjin rmeqʼik rum wu kʼex ri tjin kirbʼan ri achii chre
Ataq xnaʼ ri nchuch ri kmik xojrchaʼmbʼeej rech xojrpixbʼajken
Ri saqʼrel areʼ chaʼ rchuch ri mebʼil
Chu rqasxik ri loʼn kchuknik jun ch’ook
Xibʼal rloqʼik ri tzʼlomlik abʼaj
Ri wiqabʼaaq kchuknik chu ri qʼajaʼ
Wu wakx xjitzʼ riibʼ
Ri ch’akb’al rchiʼ jaay telik
Wu tzrajmaq kchʼijtjik nim kumu qal aal
Joʼ qonjeel rech xkojtaʼtjik che ri qajb’eej
Xibʼal winaq xoʼpnik chu rloqʼik ri lo’n
Konjeel ri wnaq xeʼbʼeek pch’iichʼ
Ri cholimbʼaaj krchmij riibʼ chu ri tantik
Ri rtoʼq ri ixoq kʼiy rkaʼybʼaal
Ri qaʼl keʼbʼanik rukʼ ri rsmaal chiij
Ri xkeqʼteʼl kjibʼ rqan
Ri ubʼooy ri xwiʼtaj tzʼiʼ xibʼal unt chriij
Ri achii xkʼoxbʼsaj ri rjlom ataq xtzaqik rukʼ ri jochlan chʼiichʼ
Chetzʼiʼnik rtijik ri qʼooqʼ
Ataq qal ritzʼiʼ keʼ kunxik keʼlik chʼuj
Ri rpitzkiʼy akʼ xchiqik
Ri nchuch yaabʼ rukʼ rqul
Ataq kchukxik ri uleew xibʼal chʼamlech kpoqʼelul
Ri sʼaq xbʼiliok ri riij sichaʼ xelik ri tzʼiil chriij
Ataq kʼolik xibʼal quuq kirbʼan kʼex chke ri rbʼaqʼ qwoch
Kʼolik wnaq qal chik knaʼtaj ri kbʼanbʼaal chke
Pri xbʼoʼj qal kʼiy tzʼuuj yaʼ xqajik
Ri nima tʼuʼy xkʼatik chu qʼaaqʼ
Qʼus rkaʼyxik ri ajkʼaal sichaʼ ktzʼubʼxik wu rwoch
Qaqchee chik ri k’yeej kumu xchupik ri rxoqʼjowil
Anaqiil xkbʼan ri chaak sichaʼ qal utz xeʼloq
Chqxoʼl ri qchaqʼ qiibʼ iin achaqʼxeel
Ataq kqʼenrik ri rwoch loʼn ri chʼok kiʼ kʼobʼook chu rtzopik
Ri top kkʼobʼik xeʼ taq abʼaj
Ri loqʼlaj uleew nim ri kʼex tjin rbʼanik chre
Ktzʼilwik ri rwiʼ jaay
Ri xkabʼ kesxik chrij ri chʼoxiʼ
Ri klobʼ ktumxik rukʼ xweelx
Njeel ri uleew xyoʼqken chu ri achaqʼxeel
Ri tzʼuum xchiqik chu qʼiij
Ataq kpetik qʼeq laj muuj chukaaj chenim kpetik jabʼ
Ri chʼooy xchʼulchʼaʼ ri ixiim
Kʼaslik ri rxoqʼjowil jaay ataq xoʼpnik ri elqʼoom
xpixnik rpom rqʼabʼ ri ajchaak
Ri chʼiichʼ xkʼeqok pqʼaaqʼ sichaʼ quʼy xelik
Wu ixoq ri qal kalnik xriq jun rmebʼaʼ
Ri siikʼ kirbʼan kʼex chu ri tzantzqʼor
Ri tatyoox kraaj ri qʼoor tzetz
Ri taap rech ri jaay xtzaquul kumu kchʼnaʼnik
Rum wu reʼlal wu chiim qal ri chʼiichʼ xchʼij xelbʼik chu wu rujyubʼ
Ri taʼ Pedro aj sokil wiʼaj
Wu nima xbʼoʼj leʼlik wu rchiʼ
Ri pertzʼibʼbʼal saq rkaʼybʼaal
Ri xmunkʼel kʼolik rwoch
Tzʼaʼj ri rchjiil ri wnobʼ
Rech qaqchee xtqkʼulmaj utz xkojkanjik wreʼ
Wu xuʼk nojnaq rukʼ loʼn
Ri achii ataq kirbʼsuj rbʼanik jun chaak, xtbsuj ri qʼiij chu rkʼisbʼaal
Ri qe qchʼaj ri rpom jaay
Ri ajkaal xbʼinsxik rum ri rchuch
Wu wxnaam yabʼwnaq chik
Nqaaj waʼchỉʼ xchupik ri rchjiil ri ixoq
Ri rkaʼ wnobʼ kʼaʼn chu aqʼeen
Ri ajkʼalobʼ xeʼoqʼik rum qal xkchʼak ri etzʼnim
Njeel ri akʼ xeʼchupik rum yabʼiil
Ataq kchiqik ri knaqʼ kkuʼxik pri rkʼolbʼaal
Ri ryaʼl tzmeʼy utz xtqum jun ixoq rech qal ri raal xtok’wik
Ataq kojkosik kiryaʼ wuraam chqe
Wu tzʼlom ikʼuʼmaj chu kʼaʼs
Ri rwiʼ ri aliit pochʼmaj rukʼ ri rxqʼap
Ri ijaʼ ri kirtik wjow xuʼy rkaʼybʼaal
Ri chnooj xchiqik kumu xqaaj teew chriij
Ri alaabʼ mukʼlik xokik pjaay kumu nuchʼ wu rchiʼ jaay
Ri achii xtzaqelul pirwiʼ jaay kʼa xqʼajik ri rlomiʼl
Kʼa ke ataq kojopnik pri tijbʼal qtijuuj ri bʼiix
Ri rkʼoʼxiil ubʼooy kchuknik chu awbʼal
Ri ixoq ataq xwiʼtaaj ri akʼ kʼa xlechʼpij ri rtzʼumil
Rech qal xkiʼjiqʼik ri akʼ pri kajchʼuʼk riliil riij xkiʼtorik
Njeel ri kotzʼaj yaʼmaj sichaʼ kʼolik kxuʼmaal
Chu rbʼooqʼ ri cheʼ kʼolik jun rsok tʼiiw
Ri ajowxeel xbʼan ri miix rech xpetik ri jabʼ
Ri aj xaq xeʼ chʼilxik sichaʼ qal utz rtijik
Ri chuʼ xiyaʼ koqʼik rum wu xchupik ri rchjiil
Riliil riij xtloqʼxik ri uleew
Ri saqkʼim kchuknik chu kbʼanik xuʼk
Ri rwiʼ ri ajkʼaal xsokxik rukʼ cherx
Ataq kʼolik jun che kepula kʼloʼch areʼ kʼlaʼ ri tʼortʼik qbʼiij pqyolbʼaal
waʼchiʼ rsuʼkaal kʼolik ri awchoch
Njeel ri ixiim xkchʼulchʼaʼ ri chʼooy
Ri raal akʼ qaqchee rsmaal
Ataq kqajik ri nabʼey rqan jabʼ keʼlul ri xkawalek
Ri xkarawaʼn kqʼeyik ataq xibʼal jabʼ
Kattikrook chi rbʼanik ri chaak etlo xkinopnik wa
wu klobʼxyuqpjik ataq xchnaʼnik
Ri ixoq tzʼulmaj rum ri rchjiil
Ri alaabʼ xraaj jun tzʼuubʼ rukʼ ri aliit
Ri ixoq kiʼrbʼan ri klobʼ rukʼ ri saqkiiy ri kirbʼan rukʼ ri choʼl
Ri toʼbʼal woch nim kjil
Ataq xibʼal wiʼj chqiij riliil riij qtij jun tobʼaal
Ri uuchʼ xeʼrtij ri raal akʼ
Ri xew rexroj ri rkaʼybʼaal
Rukʼ ri qtaʼ ri kiryol ri ntatanool konjeel ri aloʼm xeʼjaʼjtik
Qonjeel xkojtobʼik chu rjnumsxik ri qnoʼj
Ri ajkʼaal qal kwiʼk sichaʼ mixelik spij
Chu wu qʼiij miiy mixtzʼaqtik lajuuj rjnobʼ ri wnobʼ
Ri qtatanool xojktijujken chi rbʼanik ri xbʼaj
Ri chʼajaʼ saʼtlik pirwiʼ jaay
oxlajuuj chʼoobʼ xojbʼinik chu qqan
Njeel ri keʼq ajtijel xkbʼan ri kchijchij
Wuquubʼ ajtijnel xeʼ chʼaknik
Ri keq laj snik xibʼal keʼtinik
Ri rwoch tikaʼ kkiʼyrik rum wu rtun qʼiij
Ri ixiim ri tjin qtij xaq loqʼmaj
Ataq xqtaʼ ri yaʼ kchojojik cheniim xqaniij
Chawa xyoʼqik njeel ri chaak ri kbʼanik ptinmit
Ataq kokik ri saqʼiij kiʼ kʼatik ri raal cheʼ
wu chʼaat bʼantlik rukʼ cheʼ
Chu ri jaay kʼolik juwiʼ nuxtaʼ
Ri xk’oo ri knimaal wnaq kchkunsaj ri rutney chu kunbʼal
Ri keej xtzaqik rum wu xaq et rchim
Ri tzʼiʼ qal chik ktyoʼnik rum riʼjaal
Ri ajkʼaal ataq kpetik ayam chriij chanim kwrik
Ri kuch xtij ri raal ochʼ
Ri tzʼiʼ xbʼulqʼij jun bʼaaq
Ri rqoqnaal ri chuun qal kchʼijtjik
Ri albʼatz knimnik chu ri rliibʼ
Njeel jnobʼ kbʼanik ri nimaqʼʼij Rech ri tinmit
Rech xokstjik ri tzʼlom nabʼey xjarsxik wu rchiʼ
Ri etzʼnim ktobʼik rech xkeʼsekʼstik ri ajkʼalobʼ
Ri ixoq xbʼijpoon chu wu raal chamuʼl ri tochʼbʼal
Ataq xinokʼwik pri raal cheʼ xeʼlul ri chkop chwiij chu nxibʼxik
Rintzʼiʼ naqʼtlik kirtij iik
Ri ranmaʼ ri ixoq kkoswik rum wu yaabʼ
Jrubʼ rajlaal ri poq xeʼloq
Ri rjey keej xpchʼoj riibʼ sichaʼ kow rjakʼij
Ri wchoch rex ri rkaʼybʼaal
Ri rxleʼk rkmiʼx ixoq wotʼwaq ri rkaʼybʼaal
Ataq keʼqasxik ri cheʼ kʼolik jujun kʼtaʼm qal chik ke tuxnik
Q’eq ri kkaʼybʼaal ri nxjabʼ
Ri ajowxeel xtzurtzaaj ri jaay
Wu juqbʼal kchuknik chu rjuqik rwoch ri tochʼbʼal
Ri tzʼbʼbʼal keq rkaʼybʼaal
Njel ri cheʼ skoot xeʼlik chu qʼiij
Ri aliit nmaq wu riim
Ri ajkaʼlobʼ xeʼ taqik ptijbʼal
Li jun jaay lilaʼ rech wkaan
Ri bʼqat laj cheʼ utz chi siʼ
Ri ryaʼl iik tzeytzoj xelik
Chu chʼutbʼal ri jaay ktaqxik jun xtem
Ataq xkojelbʼik ajkʼoriʼ xtqbʼan jun cholaaj chi rkʼamkelul ri qwoy
Qal tzʼqaat ri rchim ri chʼiich
Muʼjmaj ri rxaq juuj rukʼ jun tzʼibʼbʼal
Ri achii ataq kirbʼan ri awaʼn kertaqiij ajchaak chu rtoxik
Ri ajchaak tkaal kiʼ chuknik sichaʼ qal nim kbʼan
Ri rajkʼwaʼl taʼ Pedro xiʼbʼeek pjun b’enim
Chqe nim ri rchak ri noʼj ri kyaʼ ri qtatanool
Ri sʼaq kjakʼik rukʼ ri cheerx
Qʼalaaj ri tinmit kumu ptqʼaaj kʼoqaj wiʼ
Ri xbʼoʼj paʼx sichaʼ kelik ri yaʼ pirchaq
Ri xtopnik nabʼeey areʼ kʼriʼ ri xtchʼaknik
Ri alaabʼ xsubʼik rum ri jun aliit
Chpom ri chnooj xaq xeew ri qʼoos xkʼiyik
Ri lochʼ qal xchʼij ri qʼaaqʼ xelul chriij
Junbʼer xkʼuqbʼsxik ri rwiʼ rqʼabʼ tinmit
Ri achii mesmo kchuknik kumu tʼun
Njeel ri ajtijnel xkyaʼ kkchuj chu rloqʼik ri wiqbal
Ri achii rum kʼaas xkʼyej njeel ri kʼolik ruukʼ
Ri achii ikʼolik waqiibʼ rmyaʼl
Ri alaabʼ Jwaan areʼ roox xopnik
Wu jaws kkeʼxik chu kʼej
Ri ajtzʼibʼnel xeʼrtzʼibʼaaj kʼiy qtaʼ pqyolbʼaal
Qal chik xtqtij ri xkʼweʼn
Wu nchuch xibʼal kqʼoxwik wu rurey
Qal utz xtqyaʼ jun che chqoom ri wnaq kʼa krechbʼeej
Ataq qtij jun kunbʼal klibʼik ri kʼex
Ataq xtzʼonxik chke ri winaq mu qatz xtulik ri ajownel xkbʼiij qal
Ri rqan ri ichaaj sqʼaw
Ri ajkuun tlaʼ kʼolik rchoch waʼchiʼ rbʼiʼ oxchʼuʼk
Ri keʼq achii xeʼbʼeek chi rloqʼik ri oqxaʼn
Njeel ri subʼ tijmaj rum chʼooy ataq xojsaqrik
Ri ajkʼeynel kirkʼyej torbʼal
Pri rqʼabʼ tinmit xeʼ xkʼubʼ jaay kʼiy ajkʼalobʼ ikʼoʼk ptijbʼal
Ri achii kukʼ ri ixoq nkareʼ xaq jnum kwaʼlbʼeem
ajsik xokul ri elqʼoom sichaʼ qal xnaʼ ri tzʼiʼ
Ataq xeʼriqtjaq ri ixoq juplik bʼanmajken chre
Qal naʼtlik xinkʼmuul ri raal jaay
Kʼa xaq et rchim wu chʼiichʼ xichaʼ qal xchʼij xelbʼik chu wu rujyubʼ
Ri rkotoon wjow kʼaakʼ mjaʼ tchkunsaj
Xyuqik ri klobʼ
Ikem xelbʼik ri uul sichaʼ qal xuʼrmaʼ wu jaay
Chriij ri jaay kʼolik jun jul nim rxeʼ
Oxmuul xtzaqik ri keej xeʼ ri rchim
Jujnaal xkixelbʼik rech qal xtitzatz ri rcholjil
Wu musmut utz chi qʼxom kʼuʼxaj
Riliil riij xtqkʼol ri mees rech qal xkiʼpoqʼnik ri us
ri achii rum wu xpaqʼ siʼ xaʼn spooqʼ pirqʼabʼ
Ri nchuch xloqʼ jun suʼbʼal qʼabʼ
Chke ri ajkʼalobʼ riliil rij xkeʼtijxik rech xkeʼqʼajlaʼnik
riliil riij ke xtqtijuuj ri nimneem
Ataq kʼolik rqʼoxwaal ri qkʼuʼx utz rtqqam ryaʼl rutney
Ri rpoʼt ri ixoq qʼen rkaʼybʼaal
Ri tzʼiʼ areʼ rxqʼajlobʼ ri achii
Ri tzʼlooj nim muʼj kiryaʼ
Ri wnobʼ yuux ri raal
Ri keʼq rajchak tinmit mixiʼlnik chu wu qʼiij miiy
Ri yuʼtz kʼebʼ muul xchuknik sichaʼ kamulbʼal rbʼiʼxik pqyolbʼaal
Ri chaak xaq che rbʼanik sichaʼ xqtzuntzaj
Joʼobʼ kaabʼ xjachik chjujnalil ri ajtijnel
Ri kʼum chetzʼiʼnik rtijik
Saas ri chiim ri xreqaj ri nchaqʼ sichaʼ chenim xopnik
Ri wnaq ataq kʼolik jun chʼoʼj chkxoʼl ketzlaj kiibʼ
Wu leem xkʼis ri knaqʼ
Ri tzʼlom xaax
Chuʼ Liiy xbʼek pkʼeybʼal chu rloqʼik oqxa’n
Ri kuch kirkʼux ri rbʼaqʼ ajcheʼ
njeel ri wnaq rech ri tinmit ibʼiʼx chik
Wu rtyaʼjiil musat utz rtijik
Ri rtzaʼm cheʼ pokʼ chik
Ri aliit kkʼarwik xtbʼeek pxjooj
Ri nimayaʼ xkʼiyik sichaʼ xuʼrmaʼ njeel ri tikaʼ
Ri tool kiʼ poqʼnik ataq qʼequʼm qaqchee rqan saq
Chu ri qʼtal iil qal ri tzujnel xopnik
Ri tzʼiʼ xleqʼri rlaq ajkʼaal
Ri waʼchiʼ kʼo ri wchoch mqʼen jyubʼ
Ri tuktuk kirbʼan rjul pchqij cheʼ
Ri nchuch xtzaltzaj ri poʼt ri xloqʼ kumu nuchʼ xkanaj chriij
Ri ajtiij njel qʼiij keʼrtijuuj ri ajkʼalobʼ
Riliil riij xtkʼutik ri kajwxik rbʼanik kukʼ ri wnaq
Ri raal xuʼt kxikʼnik chik
Nim ri woy xaq xtzʼiʼxik
Ri ajkʼaal qal xchʼij kumu kʼten yaʼ xtixuul chriij
Jnaabʼ xtinkʼis ri tijneem
Ri leej xwootzʼ xelik
Qonjeel xqtaaʼ ataq xtzaquul ri jaay
Sjootʼ xkanjik ri rwoch ri wtziik rukʼ wu xsok riibʼ
Ri kuch xelul qʼaaqʼ chriij sichaʼ xkmik
Wu rwaakx nchuch utz laj alnel
Ri wnaq ri kʼolik kqʼinmaal utz ri kchʼimlaal
Konjeel ri wakx qal xeʼ qʼaxik chu ri qʼaʼm
Ri xaar rech qʼoor xpxik
Ri rwiʼ jaay tʼuktʼik xelken
Ataq neʼ ri iikʼ qaqchee rkabʼil ri eqajaʼ
Ri rjoʼlaaj ajtijnel xchʼak ri etzʼnim
Chu ri rjoʼ jnobʼ xtkʼisik ri chaak
Ri subʼal qʼabʼ saqpeʼr mixelik chu qʼiij
Ataq qal naʼl qchʼaj ri qqʼabʼ kkʼobʼik xmoʼkeey
K’eebʼ ajkʼalobʼ xeʼ tzaqelul chu ri tantaq
Ri raal kuch xiʼ qajik tiʼt njeel
Njeel ri nchaqʼ imeem
Ri waakx xbʼaqtij riibʼ ri raaqʼ
Chqʼayaʼ ri yaʼ kʼolik rqan loʼn
Ri k’ooy areʼ ri saqʼuul kirtij chu rwoy
Ri subʼalqʼaqʼ qʼenpuʼr chik
Pri ntinmit qal kʼiy moos ikʼolik
Txoʼl ri chnooj ktʼikpnik ri raal imul
Ri cheʼ kchuknik chu muʼj
Qal xaq awaʼchiʼ xkojchulneel, sichaʼ areʼ riil ri chulbʼal
Jumul xtbʼiʼxik ke ri qatz riliil riij areʼ ri nimneem
Pmqʼen jyubʼ kiryaʼ ri kʼoox
Njeel ri qʼooqʼ qʼeynaq chik
Chrij ri rqul ri waakx xibʼal siip
Lejtajnaq chik njeel ri qʼoor ataq xoʼpnik ri jabʼtaq ixoq
Ataq kqajik kaabʼ chhrij ri joochʼ chetzʼiʼnik rtijik
Ataq kpetik rqan saq ri chʼok areʼ koqʼik nabʼeey
Ri keʼq aj Saqchjom nkareʼ xaq jnum ri kbʼanbʼaal kukʼ ri aj Sipaktly
Ri uleew rukʼ kaaj kʼolik jun tzaqol re
Ri chnooj xchiqik kumu ri uleew chqiʼj
Wu ijaʼ ixim saqrwoch qal kow chu ri pookʼ
Xibʼal wnaq xuʼlik pri nimaqʼiij
Wu waakx ri xtijik xaq elqʼmaj
Ataq xqʼaxik ri allit chkwoch ri wnaq, qal chik xbʼantjik ri ryolwik rum wu rkʼix
Ri pisbʼal ri juuj bʼantlik rukʼ miit
Ri wnobʼ witzʼ wu xeʼrpom
Iwir xinloqʼ aj pkʼeybʼal
Ri qʼool kchuknik chu rbʼanik ri poom
Njeel ri ajchaak xeʼtobʼik chu rmolik ri ab’aj
Wu rxqiil taʼ pakal xwet laj ixoq
Xeew ri altom xoʼpnik pri molbʼeem
Ri xbʼoʼj xbʼuqnik ataq kʼisik ri ryaʼl
Njel qʼiij kbʼeek ri nchuch pkʼeybʼal
Ataq xibʼal jabʼ kirbʼan xaq awaʼchiʼ kelul ri uul
Pri qtinmit qalchik kchkunsxik ri qyolbʼaal
Ri xpley kiryaʼ ataq jnum kawxik rukʼ ri chnooj
Njeel ri loʼn utz ktijik
Ri achii xrubʼaaj ri musaat rukʼ ri ubʼal
Che xkʼulmaj ri achii sichaʼ xchupik
Ri taat xbʼiij chu ri rkʼjol rech xtzajtzaj ri rqan saq
Joʼlajuuj rjnobʼ ri wnobʼ ataq xchupik
Chre ri chʼiʼp xyoʼqken njeel ri uleew
Ri tzʼuum likʼmaj rwoch chu uleew
Qanim rchʼket ri ajkʼaal sichaʼ xjiqʼik
Chetzʼinik kjubʼnaal ri kotzʼaj ataq kojsaqrik
Ri achii xtzaqelul chu ri waʼlbʼal sichaʼ xqʼajik wu rqan
Njel ri chʼiichʼ koʼkʼwik chuquul
Ri wjow kirtij ri leej wootzʼ
Uche xtulik ri wtziik wuqbʼix
Ri raal ochʼ xchiqik rum wu saqʼiij
Ri xlabʼtes xok xtoon chriij
Waqiibʼ qʼiij xbʼan qʼeqmuuj
Wuqbʼix ix xkixbʼeek chi rkʼeyxik wu loʼn
Kʼolik ri wnaq qal knmaj ri tyoox
Utz rbʼanik ri chaak xtibʼan rech qal xkixyajik
Ri molbʼeem kbʼanik chwuqubʼ qʼiij
Ataq kʼolik jun qʼus laj aliit utz rriyxik
Ri rchaq akʼ utz xtqajik chxeʼ ri tikaʼ
wuqbʼix xtqmolqiibʼ chu rbʼanik ri chaak
Ri rqan saqʼuul kiryaʼ rech kʼeebʼ tzyaaj rwoch
Ri qʼoor chqaam xelul
Ri aloʼm njel rxqʼeqaal keʼtzʼnik pri etzʼinbʼal
Ri ixoq kirkʼlij wu ixiim pxoot
Najeʼl xbʼan ri wtziik ri rchoch
Rech qatz chetzʼiʼnik xtelik ri sqaʼ nim rkunaal kqajik
Ataq xchupik ri nchuch xinkanajken pri b’iis
Ataq kokik chokʼ chu ri ajkʼaal chʼnaʼn wu ruuq
Ri snik ktij ri rxiʼl leej
Wu tzʼlom xelik xpeekʼ chu qʼiij
Ri chnooj xchiqik rum wu saqʼiij
Ri ajkʼaal xsoqʼ riibʼ pri xqʼoʼl
Ri tzʼiʼ tzʼiil riij
Ri poom xchkunsaj ri ajqʼiij chu ri tyoxbʼal
Rech ri nima qʼiij rech tinmit qonjeel qyaʼ ri kchuuj
Ri q’oor rexyaʼ sichaʼ qaal xkqum ri ajchaak
Ri jaay ri xbʼusxik rbʼanik xnuchʼrsxik rqan
Ri kchak ri ajkʼalobʼ kyoʼqik rum ri ajtiij areʼ ri qiit
Ri sʼaq isaʼmaj chirij ri klobʼ
Ri riij rqul waakx rabʼrik rkaʼyxik
Ri qʼoor et kaabʼ xqaaj chpom sichaʼ kʼa kiʼ xelik
Njeel ri kaxlan woy puus chik
Ri ixiim ataq kmuqik cheniim kelul xtux
Ri kuuk kchʼikpnik chpom wu rkoʼk
Ri chʼiichʼ suukʼ xbʼeek pswon
Ataq kʼol ri siʼ xibʼal kpeqʼjik
Ri achii xyaqʼ ri rxqiil
Wu ichaaj imoʼt chetzʼiʼnik rtijik
Ri ixoq kirchkunsaj ri aqʼtaʼl kumu qal kirbʼan sibʼ
Ri jmeʼt rech kʼol xibʼal kkʼatik chu siʼ
Xpun ri rkʼolbʼaal yaʼ
Rum wu qal tzʼqaat ri rpajbʼaal ri ajkʼeynel sichaʼ xbʼeek pcheʼ
Paqʼiij xoʼkik ri elqʼoom pjaay elqʼnel
Iwir xchupik ri rnooy nchuch
Chrij ri chaj kesxik ri qʼool ri kchuknik chirbʼanik ri poom
Ri b’eey nuchʼ rwoch sichaʼ qal kojbʼinik cheniim
Ri tzʼlom perpik rwoch
Riliil riij xtqtijuuj ri rajlbʼaal rech qal xkojtzatzik
Ri alaabʼ xtzʼilbʼsaj ri rkmiʼx
Pri utz laj uleew xibʼal ichaaj kelul
Ri wnob’ xxojwik rukʼ ri nbʼluk pri nimaqʼiij
Ri xaʼk chqiʼj chik
Pri tinmit ikʼolik wnaq tzkaj
wu aliit xtzʼaqtik bʼelelajuuj rjnobʼ
Ri ajxjool keq rkaʼybʼaal ri kkʼoj xeʼkyoʼk
Ri traas spoqʼpoj rtijik
Ri knaqʼ utz chaʼ kawxik jnum rukʼ ri chnooj
Ri aliit xpxoj ri ulew laq
Wu sʼaq ataq kiʼ chʼajik nabʼeey kiʼ muʼxik
Ataq xojsaqrik tʼiqtlik ri rqan saq
Chpom ri tikaʼ xaq xeew ri kʼiix xkʼiyik
Ataq kojrtiʼj ri xaʼn xibʼal kkʼetbʼrik
Ataq ksoktjik jun ibʼochʼ xibʼal kikʼ kelul
Ri kʼeebʼ squl xeʼrtij sjiʼl
Wu nooy qal chik kirchʼij katnik pwu atinbʼal
Ri rqan ooj xjikxik kumu qaqchee rwoch kiryaʼ
Ri taʼ Luis xbʼiij jun kapaaj tziij chke ri wnaq ri xoʼpnik pri molbʼeem
Njeel ri chaak ri xbʼanik bʼusmaj riij sichaʼ utz xeʼloq
Ri sootzʼ kirtzbʼuj ri kkikʼeel ri awaj chaqʼabʼ
Ataq kok’wik retzʼmil ri tibʼlil qal chik ktijtjik
Wu am kertij rius ri ikʼoʼk chu xaan
Ri qʼabʼreel pakʼlik xkanjik ataq xtzaqik
Ataq kintij knaqʼ kiryaʼ qʼaʼteew chwa
Ri wtziik aj sokil wiʼaj
Riliil riij ataq xtqum ri yaʼ nabʼeey xtrqowsxik
Qʼus ri rkaʼybʼaal ri subʼalqʼabʼ
Njeel ri ajkʼalobʼ xiʼ tuknik rum xibʼal kiibʼ
Ri alaabʼ areʼ jun utz laj ajchaak
Ri tikaʼ kkʼiyik rum ri rmeqʼnal ri qʼiij
Ri achii xkʼatik pqʼaaqʼ
Ri achii xraaj xbʼoʼchij ri ixoq
Ri ajkʼaal xsoqʼ ri rqʼabʼ pxaaq
Ataq akʼeʼl ri ixiim chenim kqʼeyik
Ri chʼiichʼ tjin ksjoʼlnik wu riij
Ri wix kirtij ri chʼooy
Chxoʼl ri yaʼ kʼolik rchoch ri njiʼ
Ri uleew xaq jnum ri kjibʼ rkajchʼuʼk
Titlaʼ kʼolik rchoch ri wxnaam
Ataq xibʼal kqʼiiqʼ ri rwiʼ jaay ktzalbʼik
Qonjeel xojbʼinik nuʼj xojkosik
Chi jaqʼpij ri rʼqabʼ cheʼ rech xttzaqelul chuʼ uleew
Ataq kbʼanik ri jachʼoj keʼtaqxik ajchaak
Kinmichʼ ri rsmaal wu akʼ
Njeel jnobʼ kbʼanik ri nima qʼiij rech ri qtinmit
Ataq qyoqʼ jun wnaq qbʼan jun kʼex chre
Rech xtriqtjik ri rbʼeyil ri xtbʼanik riliil rij xtqyol riij
Rajsik ri jaay, xtzaqbʼik ri cheʼ
Ri wurbʼal kchʼajchʼtik
Ri rqan kiiy tjin rchiqik rum wu xoʼkik chkop txeʼ
Ri tzʼiʼ nachʼ wu rtzaʼm
Ri tzʼiʼ xxibʼjok ri ajkʼaal
Yuut wu rkmiʼx alabʼ chriij
Mjoʼq tkʼisik ri molbʼeem ataq xinopnik
Ri skʼej utz chi kunbʼal ri rbʼaqʼrwoch winaq che ri ajkʼalobʼ
Ri tukr xeʼrtij ri raal wix
Ataq kkʼosbʼik raal jun ixoq kokik b’elejeebʼ muul ptuuj
Chu rkʼisbʼal ri chaak konjeel ri ajchaak xeʼ ilnik
Konjeel ri wnaq keʼkʼuqbʼik ataq kbʼiʼxik ktajkiil
Ri aj mesnel krmesaj ri rpom nim bʼeey
Ri aliit qal kirkʼut saqsi tzʼeebʼ
Wu jaaws qaqchee rwoch xyaʼ wu jnobʼ wuweʼ, kumu xqajik sooj chriij
Ri pakʼbʼal kchuknik chu rpakʼxik uleew
Che rajlbʼaal rkʼosbʼik ri wtziik
Ri tatyoox rech ri rqʼabʼ tinmit utz kiʼbʼantaj qoom rmal
Ri elq’oom xqitxik kum ri wnaq xaq rum wu xrelqʼaaj jun keej
Ri nanyoox qal chik kirchʼij kb’inik
Rukʼ taʼ Francisco chwaʼq xtbʼanik awaʼn
Ri waakx chʼiklik xbʼek pri jul sichaʼ cheniim xkmik
Ri taat xkʼxen rkʼuʼx chrij ri ajkʼaal

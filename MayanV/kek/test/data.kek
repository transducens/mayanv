Chi re nimaʼ nakeʼkʼiik li lemabʼ
Luhob’resi b’ayaq inhaʼ
Kawal ibʼ naraj li tʼanok kʼicheʼ
Numenaq kiibʼ mansaan li xchʼochʼ li winq
Li bʼeelomej junnaqik xchʼool rikʼin li ixaqilbʼej
Xinchiqʼle xtoon li chiin
Laaʼin nahulak chi wu sihink saʼ akʼ abʼ
Musiqʼan wiʼ inkʼaʼ tatkamq
Tento tqatzol li asaronibʼk
Laaʼin aʼ xroos ninkutuuchi
Nekeʼxlap ribʼ li suq saʼ rismal injolom
Xʼatisiik li chʼina tzʼiʼ saʼ nimaʼ
Yibʼru laamesuul
Raasa naq naʼel xmusíqʼ
Hulaj tinloqʼ jun inloon saʼ nimla tenamit
Raqax xsaʼ li huʼ
Jechʼ xaakʼe li oqech
Xinrachke chi keelaʼ li xmul li sank
Li chʼina xqaʼal aʼan qʼaxal aj rahinel kiʼ qʼeen naq bʼar naril
Tchalq anchal li ixq
Xinbʼay chaq chi abʼink seeraqʼ
Xwaw jun toon chʼux
Oobʼ roxk’aal aj wiʼ xoohulak saʼ li chʼutam
Xinkʼubʼe li nimla pek re naj inkʼa ttolkʼoq chaq
Xtʼupeʼ rix inpunit xbʼaan li kʼix
Yoʼqebʼ saʼ tzʼe
Xinloqʼ kaahibʼ inkaris re inbʼojom
Xinchaj we saʼ inwara
Nabʼuquqnak %i sibʼ chi taqeʼk chi ru choxa
Yo chi nuq’uk bʼan laawas
Tamto naabʼal kukbʼ inhaʼ
Q’olbʼil chik li kʼ al
Xinrin ru li wajbʼ
Xqʼa li mitzʼkenqʼ
Chaabʼil naq xinxutʼ saʼ qʼeen li obʼen
Atawal ru li loqʼlaj chʼochʼ
Xtʼaneʼk jun motzoʼ saʼ injolom
Us ta najt wank tintaw
Kʼajoʼebʼ li chahim saʼ choxa
Xxiwak li ixqaʼal xbʼaan xbʼaqel kamenaq
Xqʼa linbʼakʼlebʼ
Xinmes ru li tem
Ra saʼ injobʼnil
Naq xchal li habʼ xʼaakʼabʼir
Xe’xsi jun tzojtzoj we
Saʼ kʼayiil wan li rax hal
Yookebʼ chi liq❜ok kape li winq
Ayu xkun
Ra xbʼeen waq
Xinjalpaqi ebʼ li cheʼ saʼ xbʼeen li xam
Xinracheʼ chi haʼ xbʼaan li kamyon
Li najter winq wankebʼ chaq xnaʼlebʼ
Toj majiʼ nakʼira li xjolomil poopol
Xjileʼ rix li cheekel ixq
Xoowulak rikʼin yoʼlek kamenaq
Xhulak kaxlan xaml saʼ qakʼalebʼaal
Jun tzʼuqul aj chik li bʼan xintaw saʼ li meet
Li chiin ak wan ru
Jun siir kʼiila wakax xeʼkʼulun
Wax ru li tzʼiʼ
Tojaʼ xnumeʼ
Li wochb’een inkʼaʼ xraj chalk
Kʼaʼ ru rusilal wank re wi tinloqʼ
Chʼanchʼo xrahil inxul e anaqwan
Elk chaq li saqʼe
Kʼajoʼ abʼaq chi ru li kaqʼ
Kʼajoʼ xrahil inkʼatalal
Yalaq ani rehebʼ li was tkanaaq saʼ rochoch inyuwaʼ
Chaqʼbʼej chi wu
Xinkana injunes anajwan, maakʼaʼ chik innaʼ
Jwal nim li weetalil wan saʼ xnaqʼ wu
Toj naabʼal inxiitihom
Jun inkok xinloqʼ saʼ li kʼayiil
Xʼok xkʼixel kʼix uch saʼ woq
Ebʼ laj puubʼ qerqo naq wankebʼ
Kachʼin chik ma xinxtiw li tzʼiʼ naq xinjiqon xkʼatq
Inqʼoq naq ra yookat xkʼulbʼal
Najt roq li kʼaam
Chi junil molom aatin inkʼaʼ us
Naq xhulak li tzʼiʼ wan jun li rix xul saʼli re
Pitzʼ pitzʼ li palaw
Xqaxoyi rix li qochoch
Xinchʼaj li wix
Ebʼ laj bʼatzʼunel yookebʼ chi peekemink peloot
Ani inkʼaʼ naʼabʼin tinkʼe saʼ xtojbʼal xmaak
Warin saʼ li chʼiichʼ chʼaat
Toj akʼ raqʼebʼ junaj xbʼonol aj puubʼ
Xinkʼap chi we li wa joʼ naxbʼaanu li tzʼiʼ
Kʼajoʼ naq yookin chi qixbʼak xbʼaan innujenaqil
Laj Xiwan ut laj Kalich rasebʼ ribʼ
Xqooqʼoʼ li aaq
Twaj jun inkareek cheʼ re tinbʼeelanq siʼ
Liqʼliqʼ rix li cheʼ
Inkʼaʼ chik us linpospoʼoy
Naq nekeʼel li preex chi xchʼolobʼankil kʼaruhebʼ xmaak, wankebʼ aj taaqinel re
Kolb’ilo chaq chi ru li kamk
Yo xchʼiqil li ixq
Xinjilon xkʼatq li xam chi qʼixink
Xeʼok muluqʼut saʼ li kukbʼ
Kʼuulanbʼilebʼ li ukʼlebʼ sekʼ saʼ kaxon
Moko sa ta nakooʼilok xbʼaan xkutum saqʼe
Juntaqeet xsaqal ru qapuchʼum
Xinkolbʼa hebʼ li kokʼal saʼ li ra xiikʼ
Wan jun xmul sank saʼ xtoon xcheʼel li wik
Xʼok li halaw saʼ xmul teken
Xinkoqʼbʼeh ebʼ li kokʼ aaq chi pimubʼk rubʼel li kʼal
Nachoʼok li qawaʼchin aʼan
Laj Kux rekʼrekʼ naxkanabʼ li xkʼanjel
Saasa wark saʼ kʼaam chʼaat
Nim xpechelal kiʼel li mankeer naq xinqʼoch
Bʼesbʼilin chik
Xooʼawk ik saʼ xyanq li kenqʼ
Chʼotol ruʼuj roq inkaxlan
Li awabʼej xaqxo xwankil re rilbʼal li qatenamit
Yo laj peechʼ chi kʼanjelak anajwan
Re uul li bʼon xinloqʼ
Xxujank li q’een xb’aan li saq’e
Xinkotzoxi xkʼaamalebʼ li aaq chi xkux
Toj wank qabʼakʼom joʼkan naq inkʼaʼ tooxik cheerix
Li wakʼach xloqobʼak chi ru qʼojyin
Xinb’ot li kʼaam
Li kawil chʼiichʼ inkʼaʼ najiʼon
Mes rikʼin qʼeel suqʼ aakikʼel
Yal xwilʼuuchi joʼ kʼihal li ixim xinsi
Ma xmeseʼk naqʼ ru li kach’in
Habʼ nakeʼreekʼa li wilix
Inkʼaʼ nakʼira inra u
Naabʼal li bʼan ak xwukʼ ut inkʼaʼ nanumeʼ inyajel
Nalemtzʼum xlaamil aawochoch
Saʼ yiibʼej txik li chʼina xqaʼal naq tooxik chi bʼeek
Xinkʼat li wuqʼ rikʼin jun ruʼuj siʼ
Yoʼo qaʼal chaaʼn, li naʼbʼej re li xkoʼ
Xinʼoken chi xloqʼbʼal li xpeloot laj bʼatzʼunelebʼ
Xintoq jun cheʼ xxalarit li tzʼiʼ
Chaabʼil kʼanjelak chi ru li b’ooyx
Xinkʼe li pukʼxaar saʼ li xam, wan kaʼchʼin li bʼoj chi saʼ
Xeʼobʼenak li ixq ewer
Kʼajoʼebʼ ajkʼasonel xeʼ hulak saʼ li kʼayibʼaal
Aatinanbʼil chik li ixq
Maajun chik xtzʼapbʼal inmeet anaqwan
Saʼ naabʼalil nakeʼbʼeek li aaqam
Xtoq chi ru li nimaʼ, xnumeʼ chi jun pakʼal
Saʼ li jalbʼe xkohin Kobʼan ut xinkʼul li nimbʼe
Chu xkʼot kaxlan chawu
Saʼ joom nakeʼxkʼe li muxʼaj
Okwe chi potzʼlenk chaqi kenq
Naq nachʼok chaq re li ralankil, romro li akʼach saʼ li bʼe
Xqachʼeʼ qibʼ chi rix jun li ixq
Xinbʼiq wuqʼ chi ru li cheʼ
Xik we chi atzʼok siʼ
Toojel rix li kʼaru naqaye naqabʼaanu
Yal xmaak li xbʼihomal xqʼetqʼetoʼ li winq
Xinkuutu rix li re li kabʼl
Nakoorumbʼak naq xoochal
Sakʼa li winq aʼan
Wank xwankilal li Ajaw saʼ qab’een
Xinhulak chaq saʼ raqbʼaʼ aatin, abʼanan maʼani laj Raqol aatin
Xinhotʼoxi ru li bʼaq xmaak intzemil
Chaacha rix li tzaʼaj
Li aaq wan wiʼ naq toj nakeʼtuuxoʼ ut wan naq aksaʼxyoʼlajikebʼ
Inkompaayr makʼajoʼ nahulak chi ru rukʼbʼal li bʼoj
Xsach saʼ qachʼool li qab’aanuhom
Joʼkaʼan nakeʼxye
Nakutanoʼk saʼ qochoch xb’aan li bʼoloʼ saqenk
Xʼukʼ ir li tzʼiʼ
¿Kʼaʼut naq naketzetznak li kʼuulaʼal chi ru ke aabʼaan?
Xmaak xtzʼuytzʼuyil ruqʼ li cheʼ inkʼaʼ natoqeʼ
Xinxebʼesi li ranumal qʼojyin
Toj naabʼal inbʼakʼom siʼ wan
Nahelbʼak li bʼutʼ chi ru taqʼa
Yo chi lajk inmetzʼew
Laaʼat tatxik chi wix hoon
Jiqon leʼ toj wank naʼajej
Chi ru qʼojyin xinixxibʼesi li kokʼ xul saʼ li bʼe
Li peten wan saʼ relebʼ iqʼ re xchoʼochʼel Watemaal
Chupchu li kantil
Nim xteram li tzuul
Aajel ru li bʼoloʼ saqenk chi qʼeq
Inkulam xintaw naq xineʼxchʼiila
Xoloorulaʼani linmel
Li rismal li qʼuqʼ nim roq
Tasax ru xcheʼel li bʼojlebʼaal tʼikr
Li al nakinxtzahi
Us chaq sikʼok ibʼ chi najt
Wank xtzʼiʼ laj kʼiiresihom ketomj
Saʼ xbʼeen re inmaqabʼ naweekʼa jun xrahil
Xjoreʼ li chaalebʼaal
Aj ketol tibʼ lintzʼiʼ
Laaʼin raj aj tzolonel, wi ta inkʼaʼ xinkanabʼ li tzolok
Natakaknak xbʼaan xkalajik li winq
Xchal inchuʼ
Xik qe saʼ relebʼaal iqʼ xsikʼbʼal qanaʼaj
Wank saʼ yuʼam li wixaqil
Oxibʼ xwaqkʼaal krisyan xeʼok saʼ tzʼalam
Yo xyalbʼal ma tzʼaqal li wex chi rix laj Kux
Jun li kuluk xpukʼeʼ saʼ injolom
Rochochilawaʼbʼej
Xooxibʼeek xbʼaan aj qʼeq
Xsaqenoʼ ru li kutan
Saʼ kʼicheʼ kʼajoʼ kʼixkʼibʼ
Tzʼeq chaq li cha
Kʼam choʼq aawe, aʼanaq chik inpatzʼbʼal
Saʼ xbʼeen li junjunq chi krisyaan wan li xnimobʼresinkil li qatenamit
Yoobʼanbʼil chik li k’anjel
Laj Ramiir wan jun li kamsiil rikʼin
Bʼatchal chik
Naq xʼaw laj Luʼ xkʼe xaq chaj saʼ rochoch
Xqachiqʼle qibʼ saʼ li bʼatzʼubʼaal
Nakanatʼya laakʼuulaʼal naq warenaqat
Xmaak numwaʼak naq xinpoʼ insaʼ
Xiwajenaqebʼ linkomon
Bʼar wank li lambʼawa
Xinbʼaanu jun chaabʼil kʼanjel
Reechejebʼ li ulaʼ awaayiʼ
Inkʼaʼ chik naʼaatinak laj kanawinak
Chʼajmichʼaj ru li sekʼ
Xchireʼ li isbʼ chi ru saqʼe
Yo chi yaabʼak laj kʼaakʼalom tzʼalam
Yo xtiq li k’uulaʼal
Maakʼaʼ xsok wix
Usta chʼinaʼus lix- Xroos, abʼanan inkʼaʼ nawaj
Xintuquxi li sekʼ saʼ xbʼeen meex
Naabal qapaqom
Laj Bʼexxʼapusiik saʼ xxik xbʼaan Laj Sant
Yookebʼ chỉ pekink bʼe laj kʼanjel
Xsipo xchampahil rabʼaj li winq
Nabʼasman re li tʼikr
Xchokʼla saʼ xyi bʼe li chʼinaʼal
Heseʼk traj li qʼem aʼin
Saʼ li bʼe xinchʼiʼchʼiʼiik xbʼaan naq xeʼxpatzʼ inhu
Xʼok chi puchoʼk ru li tzʼiʼ
Jachbʼil li kaxlanwa xeʼxkʼe qe
Toj rax li o, majiʼ nachaqʼak re tinkʼayi
Bʼombʼo saʼ re li tzʼiʼ
Chʼik aawibʼ saʼ xyanqebʼ laawas
Ajchapol ixq
Qawaʼ Bʼex sa naril rukʼbʼal li bʼoj
Xsubʼeʼ li jukubʼ xbʼaan qaalal
Paynum xnumeʼ saʼ li koxtal
Kʼaʼ ru xyaalal laakʼanjel
Xʼoʼk chi puchirk li yaj xbʼaan li xiwajenak
Jun li rax kʼaj xtoq ru li nimaʼ
Yo chi jekʼink roq kʼal inyuwa’chin
Jun li wu sotʼso, inkʼaʼ ninʼilok chi us
Xchʼotoʼ inwex naq xinpuchʼ ru
Wank intumin
Xinpiqʼ chi wuqʼ li winq li xhobʼok we saʼ li bʼe
Inkʼaʼ ninhabʼok xbʼaan inxul e
¡Ayu xaq!
Naxnaw wajb’ak li mutzʼ
Xinmuquxi ebʼ inhu re naj inkʼaʼ teʼxchʼeʼ li kokʼal
Ma kachʼ inebʼ sank chi ru li pojor
Naʼokyank saʼ kʼoteb’aal li al
Sa xchʼool li chʼajom
Numtajel li maaʼusilal saʼ ruuchichʼochʼ
Xsaloʼ rix inkux, kʼajoʼ xwotzʼokil
Xqaanilasi jun kolol
Ak yuʼyu raj wiʼ li tzʼiʼ xinkʼayi
Xomxo xeʼxkanabʼ laakʼil
Nakotkot naq xkoʼo toj taqʼa inpunit
Xjitzʼjitzʼoʼ roq li meex
Ajʼo li ixim anaqwan
Inyuwaʼ xloqʼ jun li kachimp re xpuur
Xkʼuxebʼ li kokʼ kaxlan li sakb’aalam
Xkam jun qawaʼchin xbʼaan ukʼuk bʼarb’ookil bʼan
Xintzʼaama chaq inwa
Jun kʼaam chik inkʼaleem wan
Xinhom rit inchʼochʼ ukʼal
Lut twanq re li ixq
Naxbʼitzbʼitzi rismal li xqaʼal
Xsaqoʼk li ixqaʼal naq xril li max
Yookebʼ chi bʼuchik li ixq
Li tibʼ jwal pichpich naq xqaket
Natzʼirir-nak li tzʼiraʼy
Yookebʼ chi qʼutunk kabʼl linkomon
Xikʼ nakaye rikʼin li lekʼlekʼ cheʼ
Xkʼ at li jachleb’aal cheʼ
Kaq linxaabʼ
Naq tinkʼulunq tqakʼe junaq ninqʼe
Toj eqʼla naraj waʼak xyuwaʼ inbʼeelom
Tik xintzʼeqeʼ saʼ li maak
Wank chi terto li kaxlanwa
Xinqʼila jun xaar raxuqʼun choʼq re inyuwaʼ
Saʼ xnaqʼ wu wan jun weetalil
Ebʼ li aaq sa nekeʼril xlowbʼal xxeʼ li piyakʼ
Apusi li pur re xbʼoqbʼalebʼ li winq
Toqʼobʼaal ru rilbʼal li yaj
Inkʼaʼ chik us setok chi ru li chʼina chʼiichʼ xbʼaan naq qʼol ru
Nahulak chi wu ilok bʼaqibʼk
Laj tzolonel xkanabʼ intzolom re hulaj
Inkʼaʼ xʼabʼi linnaʼlebʼ
Peʼ xatmemoʼk bʼiʼ
Li winq saq xwex wan chi rix
Li kamyon yo chi pajajink pek saʼ bʼe
Kabʼajer xqaanilasi jun aj uch
Mes xkʼot aawu
Xkʼulun linmamaʼ
Xinkuqʼ li bʼan saʼ re li chʼina al
Junes takchiʼink moos naxbʼaanu a ixq aʼan
Hulaj toosuqʼiiq chaq
Lix Beet qʼaxal pix inkʼaʼ xkʼe xtuʼ li xkʼuulaʼal
Yo inchuqʼubʼ
Naabʼal li naaw xwaw
Kʼajoʼ xaʼaw xintaw saʼ bʼe
Tiiqʼ we wu
Kʼajoʼ xnimal li waribʼ xeʼxsi re lix Waan
Jun kutank aj chik qahilaal
Bʼoqʼbʼil xeʼxbʼaanu re xcheʼ jaʼaj li akʼach
Xnimank chik linrabʼin
Yo chi bʼisok li kʼutubʼ
Xtupusoʼ roʼ inwex
¿Kʼaʼut naq nakatyuqluk saʼ aawara chi qʼeq?
Qʼumet laasiʼ
Xinyatzʼaxi xyaʼal chi xjunil li chiin xeʼwan saʼ chakach
Ma teekʼayi li xxe’ch’ima
Xinmux aawoq
Junxil maani nanawok aatinak saʼ kaxlan aatin
Ninxuwak chi taqeʼk chi rix kawaay
Hulaj nasuleʼ raqʼebʼ li xajlebʼ kej
Ak yoʼoon aj wiʼ aʼan
Xinjori saʼ ru xam inwa
Jun tzʼuquk chi haʼ
Lix Liin aʼan jun kaan ru ixq anajwan
Xinchʼiqoʼ xbʼaan li yajel
Yo chi hulak xkutankil li habʼal qʼe
Nayuqʼuqnak li rax tul xlow li kaxlan
Re kape linmuʼun
Loqʼ junaq juttʼikr
Xlape’k li cheʼ xkʼatq xsaʼ li tzʼiʼ
Xbʼaseʼ ruʼuj li klaawx, inkʼaʼ chik naʼok saʼ li tzʼalamcheʼ
Terto xtzʼaq li bʼan saʼ tenamit
Chapaamil li patz xbʼaan likʼuch
Ninjelnak wochbʼeen inkoxtal naq xineʼxchap
Xinhiltasi linyuwaʼ naq xkʼulun wikʼin
Toj lubʼlu laj Luʼ xmaak bʼatzʼunk
Chalen saʼ inyoʼlajik kikam innaʼ
Xhulak xqʼehil insuqʼijik arin saʼ ruuchichʼochʼ ut laaʼin tinkamq naweekʼa
Laj luʼ xtaw jun tzʼoq saʼ ruʼuj li rochoch
Remrem li lamunx
Xinputzʼi ruq li cheʼ
Uutzʼujinbʼil chi us laawochoch
Li winq aʼan kaʼta raqʼ naroksi naq yo ke
Kaʼaj wiʼ Kobʼan wank saqihix
Yookebʼ chi kʼayink masapan saʼ kʼayiil
Tiik xmemoʼ li al naq xʼok xchʼiilankil
Chokʼcho li max chi waʼak
Nim xteram li meex
Najter ninʼok chi yajerk
Kaahibʼ moqoj roq li oqech
Xeʼ ok chi tubʼlaak laj kʼayil
Yo chi kʼulunk linjalajik
Inkʼaʼ chik kʼi inloqʼom, yal kiibʼ oxibʼ aj chik maakʼaʼ
Yo li mooribʼk rikʼin li chinam
Kapun lintzʼiʼ
Xjukʼeʼ jun tuubʼ pek saʼ li nim bʼe
Xineʼrajsi naq yookebʼ chi tzentzerebʼak laj tzoʼ kaxlan
Yo chi qʼaak li wiyaj
Xeʼxnaabʼali xketb❜al li tibʼ li tzʼiʼ
Li otel kaʼtasal, kinimaak ewer rubʼel waʼlebʼ
Xintzʼiri rutzʼaal li chʼina al
Q’aajenaq li tul xelow
Xb’ise’k li qachʼochʼ
Anajwan toj tnumeʼq li xnabʼal cha naq tinxik saʼ inkʼanjel
Yiibʼanbʼil xbʼeen li kabʼl
Inkʼaʼ xinkuy xrahil li woq naq xintoq
Xeʼkʼulun li mertoom wikʼin
Kaʼaj chik xxikʼ li chʼina kaxlan xkanabʼ li saqbʼin
Aj kobʼan len inyuwaʼilq
Ak xiitinbʼil li waqʼ
Yaal li xinye aawe
Xʼok chi bʼeek li chʼinaʼal
Chi pahok bʼe xineʼxkʼe wiʼ saʼ pim
Xyaleʼk li tibʼ xb’aan li tzʼiʼ
Naabʼal li jul xintehexi re xnaʼaj li wutzʼaal
Xjaleʼ liraqʼ li k’uulaʼal
Qʼotonk re li was chi rix li tzuul
Saʼ aqʼlebʼaal ninkʼanjelak
Kamaʼanat li poyabʼ
Xkʼulunk jun aj bʼeeresihom wakax chi waʼak
Maakʼaʼ xta li tasal hu
Yo li aarp saʼ rochoch laj xal
Kutan kutan, xbʼaanu li raqʼkaaq naq xrepok
Chi cheʼ xintich inchiin
Xinye aawe naq taakanabʼ chʼuukink
Xinbʼajb’aji chi cheʼ litzʼiʼ
Ralalin qawaʼ Chiik
Taakʼam aasoqʼ re taawiiqa wiʼ chaq li hal
Yamyo qu
Xiikil inkikel xʼel naq xinxtiw li tap chi ru li xyax
Xkʼameʼ xbʼaan b’uutʼi haʼ li qawinj
Lix Roos xloqʼ jun poʼot choʼq re li xnaʼ
Li paachach chaabʼil choʼq re li pulmoniiy, nakʼiliik ut tojoʼ naq nakʼeeman chi ixkej li xkok oq
Suqsuq ru chi chuʼ li chʼinaʼal
Kʼiila sut xinroqʼle li peraaj saʼ li nima
Xkʼaachiʼi ribʼ li winq
Xwil saʼ li bentaan
Xikjenaq Watemaal li qanaʼ
Xuwajel roq aayuwaʼ
Xinkana rikʼin xyiibʼankil inhu, xbʼaan naq junxil xwan jalan inkʼanjel
Xinkʼe xjosqʼil yalaʼ xwaj kʼaru xye we
Maajoqʼe ta chik chinmaakoʼq
Maajoqʼe tooʼelq saʼ li qanaʼaj
Li poyanam li yajebʼ xbʼaan ojbʼej yalaq bʼar nekeʼxtzʼeq li xloq
Seebʼ xchʼool li ralal, junpaat nakana saʼ xchʼool li aatin
Namurnak li chʼochʼ xbʼaan li saqʼe
Inkʼaʼ jwal us naʼel inpoqom, xbʼaan naq toj yookin chi xtzolbʼal
Kʼajoʼ li chʼiil saʼ rochochebʼ li echkabʼal
Tinkabʼlaq saʼ junaq ruutaqʼa
Yo chi chiq’ok isbʼ li al
Maqʼ chiru
Ewer xeʼxmuq li kamenaq li xkam saʼ ospital
Chʼina bʼeek
Xmichʼ wismal li kaan aj ixq
Nahulak chi wu puchʼuk rikin chʼupaq
Chajaamil re li ixq naq xril li kuluk
Saasa naqil xkʼuxbʼal li aakuteʼ
Oxibʼ sut teenumsi li utzʼaal saʼ li trapich
Xʼok chi rahoʼk jun intzʼiʼ e
Ttzʼokaaq chaq li aaq joʼkan naq naqurqut chaq
Xinkʼam jun ratzʼum inloʼy
Xchiq jun puʼ li wanabʼ
Kʼajoʼ xsahil li raxkeʼ rikʼin pix
Ixima bʼayaq iyaj
Xtʼaneʼ li chʼina ixqaʼal saʼ li atib’aal
Li xsekʼul kape inkʼaʼ naʼuxman waʼak chi saʼ
Saʼ li bʼanlebʼaal maakʼaʼ li tzʼaqal wa
Li mis nahulak chi ru xebʼok
Chiq li wu
Xsuqʼis chaq li rixaqil qawa’chin
Xinchʼina chʼap
Xinixtiw li chʼubʼ
Kamaʼanebʼ li uutzʼuʼuj li peepem saʼ xbʼ een li pachʼayaʼ
¿Ani xkana choʼoq ratzʼum tenamit?
Inkʼaʼ xtzʼaqlok xchʼochʼel li kamenaq
Xnumeʼ chik linchʼajomal
Nachʼoxbʼak rok li haʼ
Twaj rukʼbʼal jun joomaq keelaʼ
Xinjis rukʼ inchʼina koʼ
Maawil li naʼatin chi tʼustu, naru nakatmutzʼir
Puchʼ puchʼ in chaq saʼ nimaʼ
Jwal xsaloʼ xtibʼel li tzʼiʼ
Obʼix tkʼulunq laj Jwan wikʼin
Maakʼaʼ chik cheʼ chi ru li tzuul
Li kenqʼ inkʼaʼ natuxmek, maawaʼ joʼ li kʼal
Nahumumnak saʼ wu naq xinwakli eqʼla
Xinwechi xkʼaj li qʼel kukbʼ
Xtz’ej wakax
Xʼok chi poʼk li bʼoj
Toj reetal xintaw
Xqayiibʼ jun numlebʼaal arin
Nim roq li tʼupuy
K’i xnawom li cheekel winq
Xinyiibʼ jun tuuk inkʼaam re kʼay
Xiikilebʼ tuulux chi re nimaʼ
Xinbʼesbʼe ruqʼebʼ li kʼisis
Nabʼititnak chi xik li ixq
Xinjuku li mes chi ru li xye
Chi cheʼ xqaputzʼ li pix
Xooʼok saʼ li kabʼl
Li elqʼambʼil akʼach inkʼaʼ xloqʼe saʼ li waʼlebʼaal
Inkʼaʼ sa wankin xbʼaan xtibʼl injolom
Nareprot li haʼ saʼ xbʼen eli kubʼeet
Li winq saq kor saʼ ru
Ma taawaj paqy
Nawaj tinloqʼ junaq insok jolom
Yo xchʼolobʼ ankil chi ru
Xeʼxtakchiʼi li qechkabʼal joʼkan naq xkʼa
¿Ha, kʼaʼ peʼ ru nakaye?
Chuʼuxkin (chuʼux we)
Wank jun uut saʼ kabʼl
Xjoreʼ li roq inyokʼlebʼaal
Xinsur xjolom li tzʼambʼa
Ak xinbʼeela li qakʼamom
Junmay kʼaam aj wiʼ wan re li chʼochʼ xinloqʼ
Kʼajoʼ intʼoqxil naq xinkʼulun
Makachʼin naq xintitzʼ chi chunam
Naq inkʼaʼ naqara li kʼaru wan qe, junpaat naqʼeeloʼ
Li wiitzʼin aj jalol aatin
Xtoqe’k roq li maal
Xmaak numeʼk saʼ haʼ naq xniman inyajel
Nakooxra li qanaʼ
Kaaxukuut li qochoch
Xqahop chi cheʼ likʼum
Naabʼal sut xinrikʼ ya li rix wu
Jalan jalanq reetalil li asaron wan
Naabʼal sut xinjalaxi xnaʼaj li wuutzʼuʼuj
Xkam innaʼ wixaʼan
Xinmiichʼu chaq li wiyaj
Moko chi junilebʼ ta li krisyan nekeʼketok re li pix akʼach
Jun jachal chik naraj linchiin chi jun
Xmaak laj Jwan naq xinyamtesi saʼ li kabʼl
Chan ru wankebʼ linkomon
Maakʼaʼ naxbʼaanu
Xjunajoʼ ru inxoral rikʼin li toj xinloqʼ
Xqanumi qibʼ
Rehebʼ li akʼach
Xootijok chi rix li yaj
Tojoʼ anajwan najultikoʼ we li kinxchaqʼrabʼi wiʼ innaʼalqʼ
Xrubʼrubʼoʼ li utzʼaal xbʼaan li habʼ
Xintaaqe xbʼe li xul abʼan saʼ li tzuul xoʼsachq chi- wu
Kachʼ in li xta aapoʼot
Yo inqʼan u
Kiibʼ rasok li tzʼuum xinkʼe re li tzʼi
Loqʼ chaq junaq inbʼutʼbʼil kar
Chi junilo tooxik
Timil timil xinyiibʼ li wochoch
Hopbʼil saʼ li k’um
Naq xkam li chʼinaʼal xintzʼap li ru
Hulaj tooʼelq waʼlebʼ tooxik chi utzʼuk Eskipuul
Saʼ junpaat xinkʼokbʼe ebʼ chaq li o saʼ ruʼuj
Li ochoch aʼin re li was
Li kalajenaq xreqʼeʼ saʼ re xbʼaan li tzʼiʼ
Xooxbʼoq chi waʼak laj q’e
Chʼinaʼus xkana li ramlebʼaal naq xeʼxyiibʼ
Xyamtesiik rochoch aj Luʼ xbʼaanebʼ aj elqʼ
Saʼ rokebʼl saqʼe xeʼsiyaak chaq qaxeʼ qatoon
Chʼinaʼus li tʼujixq laj tzolonel
Tiix chik li tz’in
Tojaʼ yaal naq xwajsi ru li al xbʼaan xmemil
Laj Kooy jwal kaq xchʼoool chi rix li rixaqil
Xeʼsuqʼi chaq laj muqunel kamenaq
Tzop xsaʼ li qahal
Wan tusbʼil cheʼ son rikʼin li kaxaar, ak yookebʼ chi xajok chi saʼ li ochoch
Saʼ su ninkʼam wukʼaʼ
Nakinkʼanjelak saʼ li poopol
Chircho li tʼikr chi ru saqʼe
Xb’een raq
Maasobʼ xsaʼ li o
Moko nakʼutunk ta xyaabʼ xkux
Li chʼiichʼ kʼochkʼo saʼ li bʼe
Xqaloqʼ waqibʼ jukʼlebʼ chʼiichʼ
Yal pakʼpo aj chik naq xintaw laj Xiwan xmaak xrahil xsaʼ
Jwal jok lintzʼiʼ
Napeqʼbʼak li haʼ naq xʼel chi re li palaw
Toj xyama li habʼ naq xkohin chi bʼeek
Xinkʼam chaq eeʼasuukr chiin
Lix Miina tyoʼlaaq jun xkachʼin kʼabʼaʼi aj Maryo
Hotʼ li ixqaʼal
Xinkaahibʼa li chʼop, rehebʼ li kokʼal
Xintʼan li chaj wan chi ru li wochoch
Wan jun rochoch honon chi ru uul
Li poopʼaj aʼan roq utzʼaal okenaq
Xmar u li chʼima kokʼ aj chik naxkʼe
Xik we chi jachok siʼ
Li tasal hu naʼaatinak chi rix chaq Tabʼ
Xkʼuxeʼ li tʼikr xbʼaan li chʼina wakax
Nahul ak chi wu li chʼinaʼ usal ixqaʼal aʼan
Ajaamil laj kalajenaq naq xrabʼi li son
Xqatzolobʼ li siʼ chi rix kabʼl
Bʼoj lintʼikr bʼaanu usilal
Toj xik we chi bʼeek leʼ
Xʼel xox saʼ we
Kʼiila tzʼoq
Lix Tol yo chi keteʼk xbʼaan li rahil xul e
Saʼ xnaʼajil aj wiʼ li yaj
Xbʼayeʼk li wixaʼan xbʼaan li xkʼanjel
Intzʼiʼ naxyo li seel xul
Qawaʼ Bʼex
Re yaw linchʼaat
Yoʼo chi inkʼa saʼ kabʼl
Chaabʼil al laj k’uulanel tumin
Saʼin kiwan junxil
Kotzaamil xrahil intiiqʼ naq xinkʼe li bʼan chi ru
Kʼatzal rit li qukʼal
Xnimaq qʼa
Toj majiʼ inqʼiil chi xik
Xinmochʼo jun kuluk saʼ qʼojyin
Kokʼaq xsaʼ najaqyan li xpweertil li santiglees xbʼaan liiqʼ
Chi ru li chʼina chʼiichʼ xinset li tibʼ
Ak xinye naq tatxik
Tojaʼ anajwan xweeqaji li tumin kintzʼeq junxil
Napururnak li tzʼunun chi ru ratzʼum li pim
Ewer kiyajer
Laaʼin nawilebʼ xtoqʼobʼal ru li yeeq
Ani xchaʼbʼenk re li kenqʼ
Wan jun xmamaʼ kuy aj Luʼ
Xhopeʼ xbʼeen raq linwex
Sa nakeʼril li qʼoqyink li xiilikʼ
Joʼqʼe tatxik
Jachjo li ixq chi kʼayink ixim saʼ kʼayiil
Wankebʼ len ayiin saʼ li saabʼ
Xkʼilan ru li kenqʼ saʼ xbʼeen xam
Xinsiqʼ ruʼuj woq
Xe’xkokʼkʼobʼi ru li oqech li kʼams
Laaʼinaq
Retro xeebʼ chi ru inkamiis
Wechwaʼinik naj xwan li wiitzʼin xkam
Chʼinaʼus li ixqaʼal
Yo chi numeʼk lix Waan chi re kabʼl naq xinrach chi haʼ
Saʼ jun potreer xinkanbʼe naabʼalebʼ toor
Naxhanhani ribʼ li wax aj tzʼiʼ
Kulku laj Jwan naq xintaw chi re li wochoch
Xkoʼo xxokbʼ al li bʼan saʼ tenamit
Xkomon a uuq aʼin nawuuqi
Chircho li aqʼej chi ru saqʼe chi chaqik
Xtoqeʼ ruʼuj inliim
Laj Xiwan xbʼaanu jun usilal we, xkʼam chaq kiibʼ kintal wixin saʼ kʼayiil
Kaw li muy
Payabʼ li aamej
¿Joʼ nimal xzʼaq?
Maakʼaʼ inmaslebʼ
Titzʼto ru xtzʼulbʼal li chakach aʼan
Homo ru li sekʼ
Xlow li molbʼ li tzʼiʼ
Raxkʼurin ru li choxa
Arin naʼamochibʼ li kʼantiʼ
Ewer kinyiibʼ jun inkaax re xkʼuulankil inhu
Aj Umbʼeert xpaqʼok re li lem chi ru jun cheʼ
Xnimank xyajel laj Kuʼ
Xinchʼiʼta chi wank saʼ intenemit
Atzʼumjenaq ebʼ li cheʼ
Xsach chaq laj siʼinel saʼ kʼicheʼ
Laj Nas, xkoʼo saʼ li pim chi sikʼok siʼ
Jwal kaqmoqik li rawimj laj Max
Kʼe xbʼaatal li chʼinaʼal re naq inkʼaʼ tʼreek’a ke
Yo chi jalaak xyaabʼ laakux
Nabʼararnak li qakʼal
Li bʼolotz aʼin toj akʼ
Xwaj raj xintzʼabʼtzʼabʼi li xam, abʼanan inkʼaʼ xru
Hoy li haʼ
Jwal yotyot li rapbʼil kabʼ
Toj yookin chi johok
Xpoxeʼ saʼ wuqʼ xbʼaan li maal, naq xintzʼirok siʼ
Nim xjachalal li tzʼak
Saʼ li keʼlebʼaal, natʼaneʼ naabʼal li okes
Akeʼ hoon
Xrahoʼk inchʼool
Wan oxlaju habʼ xsotʼoʼjik li wu
Xootitzʼ
Laaʼin xinkʼe saʼ wu linnaʼ, linyuwaʼ
Q’es linchʼiichʼ
Xinyeechiʼi xtenqʼankil laj Luʼ ut inkʼaʼ xraj
Moko qachaʼalebʼ ta
Xeʼxtzʼiri choʼq siʼ li waaʼuut
Majiʼ na’el qawaʼ saqʼe
Tiik xchʼool chi ru li qaawaʼ
¡Kuy qamaak at Qaawaʼ wankat saʼ choxa!
Xxok inchʼina kaxlan li liklik
Maaʼani taahobʼ
Toj wan qakeʼom bʼuch
Ani namuxuk kaxaar namaakobʼ chi ru li chaqʼrabʼ
Ma xaahel li poop chi ru saqʼe
Nakatqʼuusan chi qʼeq
Kamaʼnat li muluqʼut
Xqalukubʼ li tibʼ chi ru tzʼambʼa
Xwiʼan li rahilal saʼ inbʼeen
A tenamit aʼan xbʼeeniik chaq qabʼaan
Xqatenqʼa qibʼ chi xbʼeeresinkil li yaj
Maajun chik ochochnaal yamyo
Maakʼut aatʼuram
Ma inkʼaʼ bʼiʼ nakanaw inkʼabaʼ
Xkehoʼ xsaʼ li leech, tiqwaak traj
Toj yookat chi jelonk chiin
Napechʼpot naq naʼok li ixq rikʼin li kenqʼ
Nakeʼtuʼuk li kokʼ aaq
Xnimaq wabʼi
Xqaw kiibʼ kʼaam kenqʼ
Xinlukubʼ laalepon chi ru li klaawx
Jwal us li bʼuura xaabʼ choʼq re li sulul
Helho linwex saʼ li sulul
Xinsipo xbʼaan li amcheʼ
Naʼaakanak xyaabʼ naq natʼaneʼ li cheʼ
Xmolbʼ akʼach
Xoo’ileʼ chaq saʼ chʼutam
Ak xsahoʼ li bʼoj, truuq rukʼbʼal
ukʼal chiʼiichʼ
Haʼ yaal naxye ma wan aatumin re xloqʼbʼal
Tojoʼ namokʼlok linkenqʼ naq xwaʼ li imul
Xbʼachʼbʼachʼoʼ laj Xal chi wu
Naj xinchʼoolani li waaq ut inkʼaʼ xkʼi
Teemoqoji xnaʼaj li kab’l
Nakoobʼoolank chi k’anjelak
Nayawnot li mes xbʼaan ke
Li bʼolotz oq aʼan jwal nawulak chi wu
Xintawa chi jaʼam
Nim xkelam li rochoch laj Poonch xkʼe
Xe’xkʼe saʼ tzʼalam jun aj loqʼol wakax
Job’ox ru li nebʼaan
Tento taataaqi li xchaqʼrabʼil tzʼiibʼ naq tattzʼiibʼaq
Inkʼaʼ xpochʼeʼ xbʼuch inkoʼ
Xsach li raqʼ li kʼuulaʼal rikʼin li xqʼanal mol
Inkʼaʼ xkʼuula ribʼ chi ru li xyajel, joʼkaʼan naq xniman xyajel
Wan aj taaqinel re li awabʼej naq nabʼeek
Xoheʼxbʼoq chi bʼichank saʼ xkutanil li naʼbʼej
Natʼorlok ru li habʼ
Asij xsum inkʼabʼaʼ
Naxibʼenk li tzʼuqtzʼun chi qʼeq
Hotʼ rix li cheʼ
Us chan
Xinkokʼobʼresi li roq inwex
¿Joʼ kʼehal taawaj?
Joʼ naaye
Keeko wu
Xʼel saʼ li xojbʼ li bʼaqxul
Yo chi elk chi us li qakʼanjel
Rikʼin kaʼibʼ kutan xinsaj li kʼicheʼ
Chʼinaʼus xkutum saqʼe
Jwal xiwxiw laj tzoj-tzoj kʼantiʼ
Laj kalajenaq naxpojpoji li kabʼl
Xb’es qismal linyuwaʼchin
Laj kʼanjel yookebʼ chi xyiibʼankil jun xajlebʼaal saʼ li tenamit
Maakʼaʼ chik waqʼ saq ru re injallebʼ
Saasa li saqchiiq
Xkoʼo chi tzolok li al
Chaacha rix li tzʼiʼ
Xchʼina waw
Xterqʼu xtzʼaq li saqichʼima
Xmaak injipil inkʼaʼ xintzʼaq maatan
Li wuutzʼuʼuj qʼaxal chʼinaʼus
Kiqʼa li chikchookil ichaj
Ewer xintochʼ li wabʼiil
Yoʼo chi kʼanjelak a wa’
Xrawasi li kʼuulaʼal li chʼina mamaʼ
Li chʼinaʼal yo chi xaʼwak xbʼaan li bʼan
Taaqe xjayal li tzuul
Xrakʼobʼresi li rochoch qawaʼ Bʼex
Yeqʼel ruqʼ li ixq
Xinkol li wamiiw naq yookebʼ chi pleetik ruchbʼeen jun kalajenaq
Nahechʼhot chaq xsekʼ lix roos saʼ bʼe
Laj Luʼ xjalanoʼ xnaʼlebʼ naq xʼok chi kʼanjelak saʼ poopol
Xinraqbʼe chi chʼiichʼ li utzʼaal
Kokʼ roqhaʼ ru linnaʼaj
Maajun tij ninnaw
Xinkʼam chaq jun soqʼ kiʼilqʼeen
Moko xinjayali ta chi us li kej, joʼkan naq inkʼaʼ xinket
Ralal wiitzʼin li wan choʼq alkaalt
Bʼonbʼil linwaribʼaal
Rajlal wechʼ ajik linyuwaʼ naq nakooxik saʼ kʼanjel
Jarubʼebʼ li kokʼ kaxlan
Xqalek qukʼaʼ saʼ li ukʼal
Xinloqʼ kiibʼ liiwr inkaxlan pom
Xwan bʼatzʼunk tzoʼ xul
Xkʼutya ribʼ li kej chi ruhebʼ tojoʼ naq xkoʼo
¿Joʼ jtil chik?
Intoʼnihaq li aatinobʼaal
Li awabʼej xaqxo chi aatinak rikʼinebʼ li kʼiila tenamit
Naxkʼe takasil li yajel
Xootusubʼaak chi chʼuut
Maaʼani wankebʼ saʼ kabʼ
Xinxiq xjolom li xqaʼal naq yo chi wark
Ob’ix tsumlaaq laj Paran
Tzakʼtzo rismal li tzʼiʼ
Jun chʼaʼajkilal li kʼuulaʼlik
Ok we chi tʼeʼok
Inkʼaʼ chik us li bʼislebʼ tiq
Xwaxoʼ ru aakawaay xbʼaan inchʼiichʼ
Naq xtiweʼ xbʼaan wax-tzʼiʼ intzʼiʼ xinyokʼ li хуе
Saʼ inkʼuulaʼlil kintzol li kʼanjelak
Yo chi bʼutʼirk li kumbʼ
Xinyeqʼ saʼ woq jun hay
Junaj qu
Qʼunqʼu laj chʼina Kalich
Qʼeq xtibʼel laj kʼay pekinbʼil haʼ
Xintzʼaka xtoon li wochoch
Moko us ta xpomeʼk li tibʼ
Toj aran xqatawi qibʼ rikʼin in-jun kabʼal
Xinten wibʼ chi pek
Xinjuchʼ chi laaps li hu
Xkana saʼ junesal li ixq
Roqʼro laawex
Pes ru li chʼinaʼal saʼ tzʼaj
Kaahibʼ aj chik qasekʼ
Chunchu saʼ xtooncheʼ inyuwa’
Naq xinkʼulun xinpuqʼ jun joom inrax uqʼun
Chʼajbʼilebʼ li xaabʼ
Xinchʼina awk
Makaʼchʼin li rix kenqʼ xeʼxpaji saʼ li bʼe
Q’anebʼ li mins tul
Wiʼ maakʼaʼ qajom arin yoʼqebʼ
Xinsil xtzʼuumal ruʼuj li woq chi ru pek
Toj saʼ bʼanlebʼaal ru li wanabʼ naq kiyajer
Li ixq traj oʼkʼaal xhal
Nabʼuqin chi mayibʼk laj Lej saʼ bʼe
Moʼ aj chik li waqʼ
Inyuwaʼ xkoʼo chi kʼanjelak saʼ li pechʼlebʼaal cheʼ
Saʼ junpaat xinsetbʼe li qʼap
¿Joʼ najtil Kobʼan rikʼin San Jwan?
Laaʼin xinbʼaanu usilal aawe ut inhobʼal chik nakabʼaanu
Naabʼalebʼ aj bʼayonel wikʼin
Inkʼaʼ chik us li wulul xbʼaan naq intochʼom najter chi ru pek
Nakeʼtelelnak rawlebʼ cheʼ laj awinel
Napumbʼak naq xpukʼeʼ li xyant li kaar
Xkʼux xxaq ru uutzʼuʼ uj li motzoʼ
Sa li tzʼin saʼ kaalt
Naj xwochochi li rochoch laj Lix
Ma xaapatzʼ re kʼaʼ ru traj
Xaqlijenaq saʼ xb’een li meex
Xjaleʼ saʼ xkʼanjel laj Mek
Xinsaabʼesi rix li wochoch
Narabʼbʼak li kamenaq xul saʼ chʼochʼ
Chʼaʼajk kabʼlak
Chʼaʼaj chi tzuul xbʼakʼbʼal li xkʼaamal li kabʼl
Inxik
Loqʼ chaq insikʼl
Ak anaqwan aj wiʼ
Xyoobʼ tʼaneʼk li xxaq li inup
Laj Sant aʼan jwal ajkalajenaq
Toj tinnumeʼq saʼ tojlebʼaal kʼay
Narupupnak li kʼuch chi ru choxa
Xinjiq❜ li sakil
Toj naabʼal xb’eejik joʼkan naq saʼ junpaat xkoʼo
Qʼan sebʼ
Yo chi kʼanjelak saʼ pechʼlebʼaal li wechkabʼal
Xkʼayi li rixim laj wechonel
Xooʼajsiik xbʼaan xyaabʼi wajbʼ
Tzʼaptzʼo li yiibʼaal xaabʼ
Moko us ta taajuntaqʼeetinaawibʼ rikʼin
Toj wank xpochʼom li ixq
Natʼno xsaʼ inkux
Saʼ jun paat xinparaxi intibʼ
Taajebʼ bʼayaq li hal wank saʼ li soqʼ
¿Kʼaʼ peʼ ru?
Xinkʼamchaq jun inpatbʼ cheʼ
Kaalaju chi kokʼ akʼach xeʼkam xbʼaan ke
Li bʼirin aʼin jwal pim
Ebʼ li bʼaalam sa nakeʼril kʼuxuk tibʼ
Nabʼal xpekal ru li tzuul
Chaabʼilo
Chʼiʼin xwaʼ li al
Ma kachʼin kʼiila poyanam xeʼhulak saʼ miix
Saʼ bʼe xinmoy chaq
Xintiqʼ chi chʼiichʼ roq laj waxtzʼiʼ
Li subʼ jwal seebʼ li xcheʼel
Xʼosoʼ len li kʼanjel saʼ poopol
Toj akʼ inwex xinqʼich chi alampr
Xoheʼxbʼoq chi aarpik saʼ li ninqʼe
Xinchap jun kar saʼ li haʼ
Xpoʼ aajolom xbʼaanebʼ li ixq
Ani xyehokchaʼan qabʼeenil
Laj manuʼ xqʼoqo xbʼaan li ixim xbʼaan naq inkʼaʼ naxra ut anaqwan maakʼaʼ chik xhal
Pejel inbʼoox joʼkan naq xintzʼeq inkokʼ tumin
Kʼajoʼ inkikʼel xʼel saʼ wuʼuj
Kʼaakʼalenk kamenaq
Ebʼ laj tuul nekeʼkʼanjelak chʼoʼq poʼok jolom
Kim cholaawil xmol li akʼach
Aj Rax qʼuqʼmoʼ xkʼabʼaʼ laj xant
Osobʼtesinbʼilo xb’aan li Ajaw
Naabʼal qakomon xe’kam xbʼaan li wiʼej
Nim laawochoch
Xchiqʼeʼ ru li xwex laj Ponch xbʼaan li xsum raam
Xeʼxchap inyum re serbiis
Xtz’eqtaana li xkachʼin li qanaʼchin
Xinbʼol li wisbʼ
Jukʼbʼil li kabʼl xbʼaan li bʼutʼ
Ra mochkej saʼ xmap woq inkʼaʼ nawaj bʼeek
Saʼ tiikilal wank li qawaʼchin
Kʼajoʼ xsululil rubʼel kʼicheʼ
Ay tinʼosoʼq xbʼaan li yajel
Xsachok li al
Naq texraqeʼq texʼxik chi hilank
Napeeqʼan li haʼ saʼ li kubeet
Joʼnimal xtzʼaq li chʼeremax
Lix roos woqʼwo saʼ xmu li poopol
Natzokbʼak naq xnaq li jun iiq chi humal
Najt xintzʼeq chaq wibʼ
¿Ma toj wan wa anaqwan?
Saʼ inchʼinajil kintzol li kʼanjelak chi rix inyuwaʼ
A cheʼ aʼin ak inchʼoqomebʼ ru
Laaʼin inkʼaʼ xinʼajla saʼ xyanqeb laj kʼanjel
Saʼ junqilil toqanumeʼq
- Laj Kux wan saʼ jun nimla rahilal
Xinxbʼaqob’resi li maakʼuy
Xb’aqer li wixaqil xbʼaan yajel
Tzʼaqal li wa re li waʼlebʼ
Xqʼila li raxuqʼun saʼ xbʼeen xam
Uuchinebʼ li krisyaan seʼseʼ hebʼ ru
Patzʼpo teekanabʼ ru li meex
Xinchʼoxle li chiin chi cheʼ
Laʼin ninxchap jun rahil chʼoolej naq naxkutbʼe raatin saʼ inbʼen
Li saq bʼalam terto xtzʼaq li rix
Wankebʼ bʼaqsank saʼ li cheʼ
Xtʼil jun xkʼixel kar saʼ inxolol
Inkʼaʼ nakʼutun li wochoch xbʼaan li tuntuukil choq
Xinloqʼ jun inkanlebʼ wakax rikʼin lix Roos
Jay ru laawa
Ma ra aasa
Xtoqeʼ ruqʼ linbʼeklebʼ
Yuwaʼbʼej chik laj Turuch
Mes li chuubʼ wank chi ru li tem
Xweeta chikan inkʼaam re hulaj
Yooko chi ketok pata
Saʼ kʼuulebʼaal hu wan linhu xinye aawe
Saʼ li nimqʼe tchalq, twanq bʼatzʼunk kawaay
Li weejkan
Ch’inaʼus li uutzʼuʼjimbʼil aatin naxtzʼiiʼbʼa laj tzʼiibʼ
Nakelyan li yaj chi ru xwaribʼ
Naq xinraqeʼ chi keʼek xinsiribʼ jun xpixtun li tzʼiʼ
Kʼajoʼ xsununkil li pom li yookebʼ xkʼatbʼal
Wan jun inyajel saʼ innuqʼlebʼaal
Xkabʼ inkutank chi tzolok
Li anum naraale li tenamit
Joʼ li ak xrubʼeʼ bʼiʼ rixaawu xbʼaan aawara
Li chʼinaʼal aʼan puch xbʼaan li yajel
Xhameʼ li chaqi chʼochʼ xbʼaan li habʼ
Bʼanlebʼ li chʼiichʼ wank chi ru meex
Xinjal ru inbʼich naq xinbʼichan
Xchuniik li xtzʼuumal li hix
Xinkawu inchʼool naq xintʼaneʼ saʼ li jul
Lanlo li wa saʼ tʼikr
Ayiʼ kiwan laawikan
Jun kintal li chun xinwos
Anʼo li kablʼ
Ak xkaʼkʼay naq xinloqʼ abʼibʼaal son
Xinkuuku li wochoch ewer eqʼla
Laj jwan xyokʼ li xcheʼel li o choʼq xsiʼ
Nahulak raj chi wu wank chi junelik kutan saʼ kʼalebʼaal
Moko jwal us ta li poopaʼaj
Ninxiwa ru li pitzkiriʼ
Xtenrabʼajaj Luʼ chicheʼ
Xmaak waʼak saʼ junpaat, xinnuqʼ jun ismal saʼ wa
Narinrot li chʼina xqaʼal chi xchʼebʼal li kitaar
Saʼ raʼ li cheʼ xkoleʼ li yak
Michʼmo li kaxlan aj xkanabʼ li bʼut
Aj chi Kʼakʼnaabʼ li wixaqil
Oho bʼiʼ abʼanan toj saʼ jun po
Naxbʼiq saʼ inyi insinch
Xinsus li wochoch bʼar naʼok li okes
Kʼajoʼ xyibʼal ru xkana li naayl naq xinyoch chi ru xxamlel li kanxeel
Qachaq❜onik
Xeʼxtaw chi puqʼlenk saʼ ukʼa li kʼuulaʼal
Kaʼaj wiʼ aʼin inwex kinru chi xloqʼbʼal saʼ ninqʼe
Kaw liwa
Natobʼobʼnak xwex li chʼinaʼal
Twaj junaq inmoos abʼanan junaq chʼina ixqaʼal
Nalubʼtasink li amjaʼaj
Yo chi habʼlenk toqʼ li ixq
Najaqʼaqʼnak li uutzʼuʼuj naq nachireʼ
Jumpaat nach’aʼajkoʼk laj Ikibʼalam
Re ikʼe li soqʼ
Libʼanlebʼaal wank saʼ xxuk li tzolebʼaal
Joʼkan len
Xtoqeʼ li xiyabʼ saʼ wismal
Makachʼin bʼujl saʼ kabʼl
Terto xyaaloʼ wiʼ inchakeet
Xkoʼo laj Xiwan xyaabʼankil aj Manu’
Laaʼin inkʼaʼ nawaj kʼanjelak
Xkeʼ li kape Xmar
Ak rehebʼ li ixq tzakʼtzakʼebʼ re chi hobʼok
Xinchiqʼ saʼ raatin laj tzolol kokʼal
Puchʼ li tʼikr
Yo chi uqʼeʼk xxeʼ li tzʼak
Nahulak raj chi wu rupupik
Li qʼil aʼan jwal chaabʼil choʼq koral
Hayeʼk re inkʼanjel
Numsi chaq junaq inmasbʼa e
Tch’amob’resi qabʼoj qawaʼ Kalich
Xinrepeʼk chi haʼ
Xinpitzʼi li mul saʼ li tonel
Toj xinxaj chaq jun son naq xinchal
Chi oʼtaqkʼaal taak’e li hal
Xinmichʼ jun toon kaq is
Xten xchaʼal li al chi chʼeʼ
Xinyiibʼ jun inkojl re xtochʼbʼal xsaʼ li bʼuch
Xinchina li kape
Kaw xinʼatisimak
Xinraʼale li maaʼus
Mas ra inliqʼilal naq xinwakli
Mochmo li woq
Yookebʼ xtiwbʼal ribʼ li akʼach
Sa naril seʼek laj k’ulul ulaʼ
Kachʼin ru li bʼe
Sa naril wohok inchʼinatzi
Xjilla laj chapol peloot naq xchap li bʼolotz
Xbʼeen nawaj xyeebʼal aawe
Xinrachachi chi haʼ li uutzʼuʼuj
Xʼeelelik chi qu li kej
Chʼinaʼus xkʼuukʼum li qʼuqʼ
Wank jun hulubʼan saʼ injolom
Xiikil xb’akʼom aj Xiwan
Tuqtu ru li chʼochʼ
Xinkʼamebʼ chaq li tʼanal hal
Xinkʼam chaq inkʼay sakil
Xlit’k saʼ ruʼuj cheʼ li max
Inketaq wan junaq inpuur
Ok re xraqb’al li tzolok li awaʼbʼej
Xkʼulun chi wulaʼaninkil li wechkabʼal
Yo xpatzʼbʼal xwa laj tzʼaam tumin
Kama’nat li kaxlan winq
Xqaket laakʼorech
Xoobʼalabʼaak chi rix li poopol
Ak bʼalaqʼinbʼil chik li ixq aʼan
Naʼchin naʼ Mar
Yo chi xoxerk lintelbʼ
Xoohulak chi awenk k’alewer
Wan saʼ xmuukabʼ
¡Jit saʼ poopol!
Jwal xxuloʼ xjolom laj Kuʼ xbʼaan naj maajun chik naxpaabʼ
Inkamiis qʼaxal lemtzʼ ru xbʼaan li saqʼe
Tatzaamil chi-wu saʼ xxuk li bʼe li xikʼ naʼilok we
Naq xkohin chi bʼeek, toj xinnumeʼkʼam li wamiiw saʼ rochoch ut wotz xkoho
Li tzʼiʼ xʼok saʼ li kumbʼ, inkʼaʼ chik xʼel
Kʼajoʼ naj xchʼamchʼamó li bʼoj
Tʼurtʼuukebʼ li kokʼal
Chu ru laj loq’ol aaq
Yooko chi bʼaqirk xbʼaan xtiqwal saq’e
Kʼajoʼ inqʼemkunal naxkʼe li saqʼe
Xsibʼoʼk li choxa xbʼaan li kʼatok
Kiibʼ inmoʼq kaxlan wank
Xtoqeʼ li bʼeslebʼ
Xchunla laawiitzʼin chi ru li meex

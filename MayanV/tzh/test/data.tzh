Yahlix ta lum te sakal kʼinal
Ya jpasbey slejchupat jaʼ i slatsib siʼi
Bayal buelta kalbe te jnichʼnabe
La stsa sba jlumaltik
Jaʼ chikanatix abi, ya jchʼuuntik
Xukaʼub jmachite yuʼun ayix tiempo pochʼol kʼajel
Xibentik sbaj ochel ta nabili
Maʼ jtah ta tulel te alaxaxe, kʼax toyol
La jtiʼbe yoʼtan mut
La syijubtes sloʼbal
Ya jpas jsempatin te nuhkule
Konik ta tam puy
La snol bahel smatsʼ
Terel xchʼujt alal
Aʼbon bujtsʼuk apaleta
Ochik ta ajkʼot te kikʼab joʼtike
Mero uts te binti maʼba awalojike
Jokʼbil slumil te ya yichʼ tsʼunele
Hahch ta aʼtel xchaʼjol
Xawil me, ma me xʼehch awuʼun te weʼbal
Humul ta tiʼnah te winiketike
Xbikʼet ya yaʼi takʼin te kermanotike
Yakal kbutʼbel knah
La kajwal kʼopta me ktate yuʼun a kyakʼon lokʼel ta paxial a
Yakal to nax ta chiknajel yajanil
Mukʼul chitam te waʼye, maʼ xlaj jweʼbel
Kʼax jaragan me kereme
La xchujubtes haʼas me in kereme
Ya jnel te jkʼabe
¿Machʼa me jichʼil winike?
Patil ixim
Ba lea tal tumat
Saya te waje
Teme ba apok tal akʼabe, botʼa skʼab akʼuʼ yuʼun ma xʼajchʼ a
Pejel a jil te tsʼiʼ yuʼun te la yichʼ majkʼuchteʼtayele
Te a ba sep sbaik a te jentee
Ayix smajkʼuchil te kejchʼene
Sbabial a talon a to
Ayix spojowil yehchen
Ya xba jkuchtik tal siʼ ta jol wits, kerem
Ya xchʼohmaj skʼiwoch te antse kʼalal ya stseʼejin
Busajtik ta wabal skʼuʼ spakʼ me achʼixe
Batsʼil ants winiketik
Wolol ta naklej ta yok teʼ
Suht ta asukar
Ala mamal te machʼa la smamaline
Ichʼbe lek skamul
Ya jmulan swujel ta tsaj te jtiʼume
Koxomtik te skʼab teʼe
Wen bulix te chenekʼe
Ya jtsʼun spilalul jnaj
Sujtikix te ajkʼotetike
La yil jkoht pan
Bechechet sjol ta chʼen te chane
Kojtaj te alale
Xpʼumet xchʼujt ta bel
Ay jkojt kawayu ta be
Te namey jmeʼ jatike la yichʼ ta mukʼ te witse
Yuʼun niwan yichʼoj bel sjel stsekik
Ban leja tal jyomuk wachʼal teʼ ta wits
Kʼuxik spisil swinkilel
Ya xko tel stanul i laminae
Mukʼik xchʼixal te alaxaxe
Yakix ta chʼihyel te chʼumateʼe
Chʼobol te kʼuʼule
Chohkʼajem skʼab jkitara
Kitsumtik xanix spat te jʼibe
Ya xʼahnumaj ta jujun xtibilta
Haʼ smisul knah ini
Jawaj te mamale
¿Machʼa te xtimtun to sone?
Konik ta il kʼin
Jaʼ chikan bitʼil xjuʼ yuʼune
Timil ta teʼ te chʼajane
Skaj te chamel te ya xjilone
Puro keremex
Jaʼ antse ya stsʼun yalakʼ
Machʼa la xchombon te bihluke, maba ta slekilaluk la spas
Ilbiluk, kanantabiluk awuʼun, jaytuhl awantsil nichʼanab ya xʼaʼtej ta kosina
Ma xkaʼitik binti yakal yalbelik, tojo nax xchʼawchʼunik
Ma me xtojobonix jelawel Komitane
Yorailix uchʼ matsʼ
Chʼapal sjol
Ya skʼan ya xbohotik ta kʼahkʼalel
Kʼohtsana ta tubo te akʼuʼe, ya yichʼ sakʼel
Maʼyuk tokal ta chʼuhlchan
Lom kʼux kʼajkʼal
Yuʼun jich skʼan kolaʼ a te ta yalel nax a tsakot chamele
Maʼ xbuhlan
Jojchajix te atate
Ma sjolinta xkuxlejal me kereme
Balchʼuj kohel ta chʼen te winike
¿Bin spas me joy ora ya xʼokʼ me alale?
Jichʼil te nae
Maliya, ya xtal jtsambat me awijkatse
Mukʼ lachal xchikin te achʼixe
Tsʼuna me akapele, ya to awilbey yutsil
Nahtijem sniʼ yuʼun yilimba
La stiʼon pewal haʼ
¿Jaytul awinikultak me kantsil?
Lokʼesbeya stsaʼmatsʼul skepul awat
La kchukʼ ta majel
Maba ya xbaht
Molol sjol te wakaxe
Xalbeya jtebuk stiʼil me kostale
Kʼux snukʼ
Ichʼa bal axot
Chelel sit
Kʼax bayel karansa chʼoh te halix talele
La sboskʼimbe sbikil mut te karoe
Kʼasesbeya xchojtajib awichani
Maba kʼux ya yaʼiyon
Ay yakoʼil te taje
Ma nax ba kakʼ ta wenta
Ya kaʼiy tsaʼnel
La skoltay te sjenteil Kʼankujke
Ajchʼ i pakʼetik yuʼun i jaʼali
Majtsʼaj ta slomenal be te karroe
Soreil te binti la yakʼbekone
Ora ya xʼulub te kantelae
Ay ya xtalotik ta koktik ta Jimxol
Xbohon ta kum ixim
Te xekel a hil kweʼel a
¿Bin yuʼun me tojo japal me luse teme maʼyuk machʼa ay ta yutil nahe?
Lon chʼuxul xchʼujt te antse
Oxtajan bel xan, ya jmes
Bay kʼajkʼem xanix, xtoket xanix te xchʼailel te naetike
Betsʼel chan ta be
Jaxluj kʼaxel i motoi
Xchoylajan talel te yijkatse
Yipal ta xchʼitel smajtsub achʼixe
Ya jxokbay ta laso te wakaxe
La jman jun yewax ta Tsoʼontajal
Ya sjel snukʼik
Makal jilel ta na
Jaʼ jkʼaʼmeʼele ya yokʼesin xulbal wakax
Makʼtiklaya te teʼetike
Haʼ sjalanichʼan jmamuch te kereme
La jman tal slam jwex ta Jobel
Alanej koʼtan
Jich take
Aʼbon chaʼehtsʼuk awatsʼam
Anon bael yuʼun kʼan smajikon
Tʼaxʼok a tal te alale
Ma xakumbe sniʼ te kawuteʼe
Xojobin te chawuke
La spatbey yoʼtan
Xhasaset kʼohel me antse
Mih a tsihnaj te koxtale
Yal ta teʼ
Suja me aba, ma me ayuk bayal skʼaal
Kʼux jchaʼam
Tey ta ejidoje ya stsʼunik yan jʼaʼteletik
Xlichlon te jkʼuʼe
¡In kati ba ayat!
Ya skʼabin lek yaʼtel jmamtik Petule
Ala pechʼumil winik te kaptane
La shehlan yakʼ chan
Ya xlahtsaj te siʼe, yuʼun ya xtakij a
Tuhlutuhl bahtik ta kuch ixim
Tsajtsajtik a hil yaʼlel tiʼbal yuʼun me hoʼoxe
Ma me bahan ta parte teme la kpakʼat ta majele
Lomtsʼij te jbejtike
Notol ta teʼ te kawayue
Chaneb kajʼalosil
Chaʼpis la jwol te kʼamal nae
Xchʼayet bahel me winike
Chʼolaj te jaʼal ta balbal tsuj
Hemhemtik te behe
La xchamtes smut me antse
Puru hich ya spas me ine
Chuyul te pakʼe
Mitʼiltik tal xchojakʼ ta ajan
Pajel a stsob sbahik ta stiʼ jtehklum te jchʼuhnujeletike
Yakalik ta kontra kʼop
Anutaya me te nopjune
La stikumbon tel mensaje
Bayel xjoret aniʼ ta wayel
Kʼun xtekʼton bael te skawayue
Skʼeb xyaʼ ek a teme la stah te smahtane
Kʼax mi a kalakʼtatik me bikʼta untike
Hich snamalil ini
Ma snujpʼuk
La stsʼamjolin swex
Tutinon to a te lokʼon ta aʼtele
¿Bin xanix xchʼakisel a? ¿Bin yuʼun ma xachʼuhun kʼopi?
¿Tal bal achʼamaltak?
Tojol nax xchepet sok smoral me in antse
Jaʼ awuʼun me teme ya achʼuun komele
Bayel jsakʼomal
Xojol ta chʼokowil te yal kʼabile
Me tsʼinteʼe, yisim nax a kyakʼ
Stsʼaktsʼonotik ochel ta spat
Xpichunaj te mesae
Esmajtesbilukix tal awuʼun i stokalil chʼulchan, stokalil witsi
Jaʼ la machʼa ay staʼine, ya xba sman tal xpox ta Balunkʼanan
Te alale ma to snaʼ yuchʼel te matsʼe, ya nax xburbuxta
Ya stsohyaj ta teʼ te chuche
Pohtsaj ta bakʼet te chʼixe
Buhtsʼan yikʼ weʼelil yuʼun te kulantae
Tut jtsʼihnix hulel ta kaʼtel
Jich yala chʼuxil xchʼujt te antse
Leben tal jtujchʼuk chʼajan ya jchuk chitam a
Chujkul ta akʼintayel ixim banti ay stonili
Yaxjaʼ me ya jkʼan te matsʼe
Xtʼayet sim yuʼun simal
Tsunul te kʼahkʼe
Akʼbe siʼil i kʼajkʼe
Ma xatahbe yahnumal me xkulixchʼin, puro ta yut haʼmal a xʼahnumaj
Jonix me pahkʼe
Laj kabe yuchʼ chʼaal kajpe
La slokʼes spenton te tʼohloke
Maʼ xmantsoub te kawu la jmane
Lokʼ xan tal naxtak tsʼin te banti xlokʼ tal te jaʼe
Chʼola ta balte
Xchepepet to chojakʼil jaʼal mal kʼal woje
Xmajklajan ta ilel te pelikulae
Nax suhkʼix te yawil te chabe
Kajomtik nax te snae
Ya snit lokʼel tel te xolobe
Jlekojix me kʼinale
Namey maʼ la ayuk machʼa ya slap lekil tepil
Puro hoʼon ya xʼabatinon
Tsʼujulix te jaʼe
Maʼba tsuts te kawale
Jchʼuhl nax la yichʼ te nae
La shut sniʼ, yuʼun a kyaʼbe stakʼinal
¿Me ayix alekbil ants?
Ya jlajpʼan ta stiʼil jna te june
Chʼalbil te kuruse
Batslej nax ta kakan te chʼixe
Ya spotsbon ta chʼajkil te kakane
Liʼ tal mujkuk te bay mukul chawinik state
¿Bin kapas, tutil?
Kʼax chʼaj te winike
Jipil ya xway ta yutil chʼen te sotsʼe
Ya jkʼambetik sbentisionil te Riose
La snutsonik lokʼel
Namal chikan pʼokol sjol jʼecheje
La to yay chʼin jal chojakʼ uk i aelmel jmame
Ksuhtonix bahel ta ktehklum
Ya stsahnaj sit ta pokel te limetae
Syijilix te uhe, ya jtsʼunix jtsʼinteʼ
Kʼujajemix spat te mamale
Ma xatsin me achʼuhte
Maʼ tikʼbil ya xtal ta aʼtel
Tojo nax xnitet sok yihtsʼin me ine
Tsakot ta lotsʼchih ta haʼ
Jaʼ nax oxtul te keremetik la jtukin ochel eke
Lokʼemix me yat chabe, ya xchamix
Chaʼbojch matsʼ la yakʼben kuchʼ
Akʼa jkʼantik jbejkʼuk amatsʼik meʼtik, ya jpas ek te waje
Ma me jkʼojat, kʼala me aba
Slotʼoj smay
Laʼ to jtsʼihnuk, ay bin ya kalbat
La xchʼajtan sjol
Maʼ nix snujpʼuk a te skʼuʼe
Jaʼub te bate
Teme junjun kʼaʼal ya yakʼ jaʼale, ya xʼoch yuchil iximaltike
La sjuxpʼimbe yok te yihtsʼine
Ma xbahatix me ta nutsujele, la yikʼumtesatix yoʼtik me yajwal yut haʼmale
Jaʼ xalej te ban toj te teʼe
La jchʼewan te yakubel ta patnaj
Maʼ xtuhbataywanat
La stsakon pumel yuʼun bayel la jloʼ mantsana
Chʼuyuy te lume
Maʼyuk yakʼel te gasolinae, jaʼ yuʼun ya xbon kʼalal Xijtaljaʼ
Yakik ta uchʼbajel te keremetike
La xaltiklan ta tsʼihbayel te tone
Najtnajtik ta ilel me kereme
Sehnaj hilel ta lum spisil te ants winiketike
Bujul stiʼba a jil te alale yuʼun la skʼoj ta pajkʼ
Ay ta sniʼ teʼ
Chʼohmaj hilel lum banti a kohtaj te kawue
Wokol a taʼaj te kotse
Ta kʼuxul kʼinal ya jweʼtik koʼesan sok sakil
Julelon to
Ajchʼon talel, bayel tsʼujul
Konix abi
Yakal xchʼijchʼubel ton ta yutil haʼ
Tʼinil ta yutil skoral te wakaxe
Puro sjochʼomalix te chenekʼe, maʼ lekukix
La stahpʼan bahel sbah ta spat smeʼ te tut wakaxe
Lum to aye
Jbehkʼ nax bekʼbot ahchʼal ta skʼuʼ
Teme ya kakʼtik ta baj tone, ya stsak lum, ya xpul
Ma xanakotik te bi jkileltik leʼ ta jlumaltik Oxchujkʼ
Kʼubul te jaʼe
La stomtikla bahel itajetik
Tame xʼanimaj awotʼane, ma xajun bel me kʼunil kereme
Bayel tuhbil ta wankuʼ
Chʼay stakʼinal yok te kawue
Chaʼtsʼojt xachuk jilel me wakaxe
La xchihman ta lum te yala ale
La jxij ochel jkʼab ta xchʼen mayil tiʼbal
La xeʼ xikʼ te pexe
Lijk wojwonel te tsʼiʼe
Xuchet xanix tal ta beel
Najtil winik
La jkets ta stsotsil sjol
Teme uhnen teʼ, ora ya xlaj
Xojet slajel ta laso i kawayui
Xpichʼet yoʼtan a kil
Haʼ te chanul chabe, xbah stsʼutsʼuʼ me nichime
La slumalin lajuneb habil te yut haʼmale
Ala puypuytik ta ilel me tone
Ya xchʼabtes alal te chʼin achʼixe
Ya jkala bekʼat ta majel yaʼtik
La jchiwkʼumbey yej te tsʼiʼ kʼalal la stiʼone
Jsuhtel nax ya kaʼbetik
Poyol jelawel teʼ ta jaʼ
La skʼupin antse
Hich stalel
Ya me jtʼunat Kajwal
Yuchʼoj a me jLuise, la sbuk ta teʼ stat
Kʼun te stsukʼ ixime
Woʼa karanato tumat, ya jkaptik ta chenekʼ
Pejtsaj jkʼab yuʼun poxili
Bayel luhilal
Tibiltayix kuʼun
Pekʼajtik ay te nalaxe
La jmiltalan xchanul iximaltik
Kʼajtajon ta aʼtel winik
Ya jtʼuses jbatik
Ya jtʼotsbet awaʼi
Ma xtal yilonix te kihitake
Kihtsʼaj hilel kʼaʼpal ta spat knah
Jaʼ nax ya xtabaj jaʼ ta yutil lomchʼen
Sinkuenta la ya xkʼanot te waʼ jʼujchʼ ta jaʼe
Xbotsʼotsʼet te petete
La me yakʼix swaj matsʼ te kereme
Pʼujtum pejpen
Ma xawen tseʼejintes me alale
Kon ta il alawej
¿Ya bal awakʼ jbetantik atakʼin?
Ma snaʼikix chʼab
Tutsʼul te patsʼe
Nopol xjulotik
Ma me jkʼan te xjelaw te yakubele, wokolok me, ma me xkakʼ batik kʼexlal
Te a lihkon ta pensar a, pe ¿Binti a xbah kpas?
Kahtsʼana ta pahkʼ te akuxae
Lum ay jnaj
Maʼ juʼ jtsobel ta jun nax te itajetik
Jichik to yejkʼech i tsʼujtsʼum chabe
¿Machʼa la sjew chʼumi?
Stsujlijet ta xalten te tomute
La smanix yal jawane
Yan xa machʼa yak tsʼetabe, yan xa machʼa yak xkuchele
Maʼ la skʼan hil te tut alale, tsoyol tal ta jpatik
Ya xʼahkanaj ta skaj xchamel
Mero wen pukuj me winike, laj skʼahlan hilel chʼix ta beh
¿Bin slej me chawjol kereme?
La schojkʼan te molinoe
Ay tuxul kʼahkʼ ta chʼen
Oxweʼ la yaʼbe
Ma jnaʼ stijel karo
Pejkʼechtik amuti
Kʼax bayel ahchʼal ta beh
Tal sok yuntikil
Niʼajonix
Nailijemix
Tibilix la jkehchan kaʼtel
Noʼolix sniʼ te machite
Tulan la swetsʼbe te skʼab alaxaxe, haʼ yuʼun a kaʼ
Pechel te ton ban a jujkajike
La smalchʼun haʼ ta be
La snoyik ich
Te kʼalal chʼiat tele, ¿Bin a te awaʼtel te ya apase?
Lek pisan yaʼ te achʼixe
Tʼexel xchʼujt yuʼun snojelal te wakaxe
Namik namik to ya xtal
manchuk me takʼin anutsoj yaʼel tsʼi, ¿ya bal akuch bel tsʼin me lajat bele?
La skuch yelkʼanel mut
Ya slokʼ sna te jkereme
Chajulambeya yixtaʼ te alale
Ya sihwuy tumin te ta klumale
Bilub bej yuʼun te tut jaʼale
La jlejtik wojey
Ya xjil ta jtojoltik nix te akʼop awaʼyejike
¡Suja aba ta!
Chʼenajix te kʼinale
Kʼalal ya stah yorail, ya yichʼ chikʼel
La xot te alamprahe
Jowil xtiʼet kʼinal ya yaʼi te winike
Chujkultik ta beentayel te moel chʼene
Xbalawet ta ajchʼaleltik te chitame
Ya yakʼ xchabul me jxoye
Jaʼ xanix la jtsʼakliy ek te mamaletike
La spoch bahel shun
Nopol xbulan
Yahl ta slohmenal beh
Ya xba slejik tal bix ta kʼixin kʼinal yuʼun ya spasik moch
Katsal tsaʼ matsʼ ta yeh te kereme
Sutinaj, yip nax sepetel stukel i syantai
Hutʼul sit ta sjahtabul nah
La spohchan spixjol ta tiʼ beh
Ets-ets winik te kbankile
Sik ya xweʼ
Tulan kakam me pakʼe
Ma xkiltik teme ya xʼutsube, juchʼulix a kil
Te yutsʼ yalal te jchamele la swolik ta utel te jpoxtawaneje
In to spʼumil xchʼujt a sujt tal te winike
Yakal skom lokʼesbel yakʼ te chane
Wachʼ chʼin tsʼiʼe
Pajal me ya yichʼ pukel te sbikʼit chʼamalul te tiʼbale
Ayin tsaltamba kʼop ta tsobleje
Oʼtantaya te awʼatele
Ya sbikʼtal oʼtantayotik
La yaʼbey smulin te spat xujke
Lum to ay ta witse
In sbalil te tuwae
Kohkoltsaʼ ay ta waʼbal me alale
Huxa chaʼxuhkʼubuk te teʼe
Tʼujbil skʼuʼ te jalojome
Tokale haʼ me xkuch haʼale
Ma xkʼohon ta aʼtel pajel, ya kle kjelol
Maʼ anujpʼin te kʼuʼule
Xjapet ta abatinel
Maʼyuk machʼa snikix sba yuʼun wayelik to
La suhtes te binti la smane
Ma me xatʼuses abah ta haʼ
Woje bayel la stuk tsʼuʼbilum te sutuʼikʼe
Kichʼoj tal chʼix ta jkʼab, lokʼesbon a
Motol snej te tsʼiʼe
Bayel spochpatul te chenekʼe
Hich to nax spʼechil te tut kereme
Mayuk xnaktsaj ta sna
Wen pitsʼil ta haʼ a hul talel
Lokʼesbeya stotol te waje
Ban aʼbeya yapuʼ chitam
Xkobkon ta yeh te trawoe
Ya jmambetik skukubal te jnajtike
Jaʼ jich awaʼay bi
¿Maʼyuk junuk anaylo jkʼantik a?
Bayel ya smulan paxyal te jchʼihyel
La jnuts joʼtik jaʼ elekʼi
Ayix swamalul ixime
Bo inik to skotikil te kawayo xbenik a
Te jkʼinale ay ta tiʼ kayejon
Te jaʼate ya xba achon muyem ta chʼiwich
Xtawanix yaʼi julilayel yuʼun xchamel te jmeʼtike
Ya jnel jbejtik yuʼun te ajchʼale
Potspotstik jol
La stots bahel itaj
Johkʼaj ta teʼ te maxe
Mero xhuʼ yuʼun haʼ teme jihnem meʼwinike
Maʼyuk jtiro
Bayel ta sajal kʼop te antsetike
Aʼbeya me, ma me xkʼexawat
Samajtik nax xalokʼes te waje
Jkʼuʼ ya jlape puro lakutsix
La skomon pasik nah
Tsobol a tal me haʼmal mutetike, xyaxet a kʼax
Yal koel te jmachit ta xajb
Tseh to te waje
Pʼumul jchʼujt a kil
Bayelik ta naktamba me in keremetike
Oxchʼohb xchʼen me chaye
¿Binti nax i makal nanix aniʼ yuʼun a?
Ay la machʼa ya xiwteswan ta ajkʼubaltik
Ya jchon kotoniletik
Chaʼtʼihm la spas te chʼajane
La sjelʼakʼtaon i keremi
Ay smaktohchil te yehchene
Bayel yakal chonel alwanex ta xoral
Paktsʼujem kohel yuʼun ikʼ te loʼbale
Tsaka tal tatal matsʼ kuchʼtik
La stsʼetik ipal teʼetik
Te ya xchontilayot xanabiletik
Ya yakʼoltesben koʼtan te liʼ ayate
Winike ay la smantsoil kaj
Te a tsʼus a
Weno a kol te ixime
Tsina me te yakʼul sone
Akil kʼinal te ba la xchombonike
La sjointay sbe yuʼun ma xʼilot a
Ma xkʼopoj te lokʼombahetike
Jiskʼuj te jkʼuʼe
La skujan sbaj ta patnaj
Lum xatsul kʼaxel me apelotae
Yaxal chʼo
Mayuk yajwal
Mukʼul wits te banti xkʼotukotike
Takʼan lek yilel
Skʼeb a te jun cheb pesohe
Jmame ya snaʼ spasel pixilol
Chaʼbehch la yakʼ ta ilel skʼab
Bohtʼana kiltik asit
Tsohyaj hilel ta teʼ te chupe
Teme ma xakʼan xchajpanel ta lek naxe ya xbah kmeltsaʼan kbahtik ta kabilto
Ya jlimix te pojpe
Tojobix kuʼun te lawuxe
Chihmaj ta tiʼ kʼahkʼal te mise
Ta jujun kʼajkʼal ya xnoj te chʼiwiche
Lum baht stʼohlan lum ta patnae
Chukul ta chʼajan steʼel kajpe
Ma ba lek la xpechʼ te sjole, la sbujtsan jilel
La stsakon chuhyel
Haʼ ini simaron ton
Muka te alale
Ban mambon tal khun
Pachal ta plato te boke
Spisil tsubul ta lum te kbihluke
Biluk xanix ya xlokʼ ta stiʼ te jowiele
Ay xchujel tulukʼetike
Maʼ lek te itʼixe
Haʼ ya kyaʼi tsitsaw te jʼaʼtejpatane
Maba xchahpaj me swokolile
La slapbet teʼ ta awe
Ya me skʼan ya kaʼiytik iltamba
Pasa perdon yuʼun la kichʼbat lokʼele
Jilibal la me chʼen ine
La sutpʼin waj ta samet
Jmajotik ta ilel
Yakix ta pʼumajel achʼujt
Kichʼ kbelo yuʼun smahkil ksit
Kʼalal yorail takin kʼinale, ya xtupʼ bel jaʼetik, ya xtakej te lum kʼinale
Kʼuhlejub ta swen tenel te jtehklume
Lek ya snaʼ xchajpanwan te jtatik juese
Teme ma kapoxtay, ya xtupʼ asit
Kʼotik ta kumujel
Chejchana ta lum te skʼab chaʼe
Yakal stijbel ahk
La jul jkʼab ta tsʼisonajib
Yak kʼal ta kojkubel e mamale
Kʼaxel chajpat yilel a mene
Jaʼ lek kurik lum ta ixim ine, jaʼ ijkʼa uts te a te ixime, ya jtumbe sbakalel te a, xi nanix la a te chʼoj eke
Te ala sunune yan ek a, lom chʼujchʼik
La stʼombe xchuyhaʼ mut te tsʼiʼe
Ya me jtsak yaʼlel jlimosnatik bankilaletik
Ma snaʼ rason
Tekʼetuxul nax kol te ixime
Jaʼ nax me la kaʼantaytik anto
Bikʼtajix bel te jaʼe, maʼyukix yip
Ya xlohchaj te teʼe
Kʼax chʼiuben te weʼelile
La spas palta chiʼil jaʼ
Bayel la stsitson te anima jchuchuʼe
Chaʼwihkʼ la swikʼ sit te alale
Jenel xchʼujt te xpokoke
Ay yaʼmalel me kʼaltike
Haʼ xnichmal haʼ te xtʼohmix ahe
Ay ixim
Lichʼil ta lum me alaletike
Ilot te kʼalal la sjujtʼan site
La jnukʼix chaʼchʼix may
Kʼalal ta sjol yakan ya sbal te xwexe
Mero unin alal to
Bayal stuul ta jkotʼantik ito
Xtʼaltʼon ta nihkel yuʼun sik
Ay lek sit te elmonexe
Ma xkʼehlujix
Sakʼ jmuxukʼ
La yichʼ chimanel ochel ta yutil jaʼ
Kʼax tat me haʼe
Ya me skʼan leel yakateʼ te achʼ rejrole
Ma xawen nojes
Bahchaj sniʼ yuʼun yilimba te kereme
Snameyal to
¿Machʼa ya awelkʼabta?
Mutul sneh
Sijtʼ te stiʼaw xuxe
Uts lekik nax te bin a ya xchonot ta chʼiwiche
Kanan lumat, kanan kʼinalat
Ma xalakon
Maba sepel yelaw te alale, ala teleltik sba
¿Jaychojt ay te atepe?
Kʼax bakbaktik me lume
Chuyul ta mesa te nailoe
Ya xwil ta tajimal te ala tsʼiʼe
Hoʼon jkuentahinoj me aʼtele
Pʼujtumtik nax te jtsʼiʼe
Stsʼamtsʼun yaʼlel akil yuʼun te jaʼale
Kusbil simil a ta chujkilale
Yakal ta kʼujubel te kmute
La stuhkibe yixim te chitame
Xlichʼoj xikʼ te jose
Lum laj yichʼ choxajtesel me karoe
Puro behyumal moh yahlel
Kusbeya sbukukil mesaje
Kʼax yulaʼtayon te ala maʼsite
La jmanix chanyom siʼe
La yilik kera nameye
Hachʼah aweh
Kʼasesbon tal hutotakʼin
Akʼa ta ohlil
Wokoluk, noybon a te jkʼuʼe
Ma tilemuk skʼajkʼ, maʼ tal yoʼtik
Tʼabeltikuk me
In slachil xchikin te alale
Animaltik xix la kaʼiy sakʼomajel, yuʼun ban ta aʼtel
Te la skʼokbeyik snukʼ tul winik a
La yaʼ tsʼisumajel te jmeʼjune
Maba lek sehkub
Kʼatina kʼajkʼ, woa akʼuʼ, ajchʼemat tal
Ay sniwak xchʼabenul baʼinale
La kchʼojbe ton ta sjol
Xjeljon yakʼ te chane
Xpulpunet ya kaʼiy
La jkʼol te nae
Kʼuj te meʼmute
Sahmajix te haʼe
Lapʼal ta xuhk nah te hune
Ipaj te baje
Lom tʼasal xchʼujt apʼine
Mero ya smulan aʼtel ta kʼaltik te koxoʼ winike
Ya me apach bahel ta moch te pane
Xixoya me tulukʼe, ya sloʼbe smatsʼ te biʼtal mute
Tʼimah awaʼiy haʼ teme chapalix te kitarae
Ya smukʼubtesbe skʼoblal smeʼ stat teme ya xchʼuhun kʼop te alnichʼane
Yakal skʼolbel matsʼ
Choxol ta teʼ te batsʼeʼ
La kilbey sobinal te uche
Xleblon sjajts kʼahkʼ
Lokʼok bel i, altik ya smak kʼinal liʼi
Mutsʼkʼij bael jsit
¿Bi ma xawahkʼotan ehke?
Lohtsana ta sbah karo me tsʼiʼe
Chuhbana aba ta huklej
Tahbaj la yaʼi te ikʼot ta  ixtaʼe
Sijuben keh yuʼun tsʼusub
Xchʼewlajanik jajchel kʼalal la yaʼayik te ay machʼa a laje
Ay machʼa ya xchaj yawil skʼal ta slajibal tsʼun
Jich a kʼax talel kʼajkʼal kuʼun
Ya xtal slikik tal jun litro yaʼalik ta stojol te jsonowiletike
Notsol bahel ta spat stat
Kʼolol te pakʼetike
Kuxulix yoʼtan
Achʼaltik akʼelujibe
Yesinej ya yichʼ utel me alale
La skijkan skʼuʼ ta chʼajan
Chuyul ta koxtal te lawuxe
Ya me skʼan jitʼil spisil ya xjil te xulal pajkʼe
Te a wayon a
Tselel ay baʼnale, jaʼ yuʼun ma xtekʼaj pelotaje
Yakalix ta pimubel te kʼaltike
Ban topʼa siʼ
Jtsohb nax a bahtik ta paxyal te antsetike
Lom mukʼ te sbus te ijkʼal wakaxe
Bayel ya yakʼ mel oʼtan te chamele
La xchohptay jchamel te haʼmal poxe
Akʼalubtesa siʼi, yuʼun ya jwo tiʼbal jtiʼtik a
Akʼa ta ohlilal
Te bitʼil kʼax jkilan jba ta laje la sakʼubteson
Amajix te kʼajkʼe
La kawtay kinam ta wits yuʼun chʼay ta bej
Teme namale, tieneke ya xhalajotik
Kʼux jbakʼetal
Ya sweʼ yisim ixim te kʼolome
Ay yachʼil jkʼuʼ
Xluhtʼlun yoʼtan
Yakal ta jaraganubel
Sujtʼ bel ta sna te antse
Wojey meru la smilotik kʼaal
Kalechʼ aweh
Pajpajtik te alale
Jeptsʼuj kohel jehp loʼbal
Stukel swoxoj sbah haʼ te ta yaʼtele
La yaʼiy mots
Kʼax lots te ule
Jilil ta lum te chʼajane
Bajt smakʼlin xchitam
La kchʼoj ta jihmuchʼ
Juchʼ ixim
Tojo xhuʼet ta okʼel me kereme
Ma me xapak akʼabalik
Ay talem ikʼel ta jtojoltik
Kʼotsol ta bej te wexale
Bayal skʼanalil e ixime
Lom xbikʼtaj te kereme
In yala bitsil snej te xawine
Jich ya xkaj jloʼla jbajtik
Nujul ta oxom te takʼine
Ma xatojo wen ipipin abah, ma xbah kolanix
Yakal ta kʼajkʼubel te oxome
La jtam oalil ta be
Tsam a kʼax skʼinul Jalalmeʼtik ta jlumal
Ya awaʼbe stumatil teme akʼan jiche
Chajal sbakel te achʼixe
Tey nahinem a
Chexel me lohpʼ teʼe
Wojtix te tsʼunubile
Kʼax bayel hah ta mesa
La kchʼombe spat
Johyob kuʼun ta yoklinel me witse
Ay kuʼun chanchehp kahpel
Ma xjuʼix sbel te mamale
Najkʼa batsʼil na te ya jtsʼistik ae
Mochʼa akʼab
Naht stsotsil sjol
Ya xpuhk ta chʼichʼ te pox yaʼyele
Ma liʼ ayuk jmeʼe, bajt tal ta julʼal
Mootik ta chʼen
Senelotik ta kux oʼtan ta akiltik
Jichon joʼtik ek ay lom xʼitʼixajon joʼtik
Tsaka tel i wolol jtiʼumtik, kantsil
Kʼax jwihtsʼ basoe
Ta tiʼbal nax ya xmakbot sit me winike
La jtsak tal ajk ta jkʼal
Laj te mamale
La sbolobtes te aʼtelile
Chaʼsujtel la xkuch te siʼe
Ay bin a jkʼan
Wil yuʼun ikʼ te pixolale
La slot sbahik ta tekʼlej te winiketike
Te jaʼex jalatatiletik jalameʼiletik, ¿Jich la bal ya akoltayik te smeʼ stat te ajalanichʼanik?
Ya sman bi jtuuntik
Maʼ xpehkʼajotik
Yak snoybelon te kijkatse
Talix kikʼem
Ma to xjohchob te kchojakʼe
Bayel a xbehumaj me antse
Ta oxjihtʼ teʼ makbil te korale
Kajal a tal ta spat spisil te mulile
La sitʼ skʼab
Ya jkojkon kʼakʼal kajpel liʼ ta peltre le
La yichʼ ikʼel yuʼun aʼtejpatanetik
Ay stsaʼil sniʼ te achʼixe
Ay stʼojobil kʼibe
Ma me jeʼel jamaluk atiʼ
Kotsʼotsʼet nax te sit yalbele
"Yaxal nich wamal" xi sbiil kuʼun, yuʼun yax i yala nichi
Chuhyaj jkʼab yuʼun jat siʼ
Ay la jman jkojt kala alakʼ joʼtik
Kawichʼ amul teme kawen ut te ameʼ atate
Xʼujpʼlej to kʼoel sjol ta pajkʼ te jyakubele
Tojil chamel
La sjolontesbe stakʼin sbankil
Kolix lokʼel ta karsel te jchukele
Mambeya sohmil alal
Jujutsʼin ya xweʼ
Chijajtik sniʼ te biʼtal mute
Maʼyuk bin ora makal jujun domingo
Kʼax bayelix yilʼalatak te meʼele
Kulajtik ton ta be
Saksaktik yaʼ
Sepepet kʼaxel ta ikʼ te smahkil baltehe
Solesbon me jkʼop
Kuhnaj ta chʼakom te kʼaʼpale
Yak ta jax nah
Nojel xchojakʼ
Jtsʼihn nax ta pasel
La stiʼon chanul chab
Ba akʼa ta xjojcholil na te siʼe
Lek a lokʼ
Checha atsʼiʼ, tatin, ya me xlaj karo
Kʼux jturum
Bayel a okʼ ahkʼabe te alale
Tsijkʼem ke yuʼun pajchʼ
Jalbon sjijtsʼ jnichʼan
Xyametix kʼinal a te bitʼil a bajte, melel ya xʼijkʼubix kʼinal a
Sepel stiʼil te setsʼe
Ya xpaktsʼoj sok sit te tumine
Tselel ta lum te pelotae
¿Laj awaʼi kʼax nihkeli?
Stsakoj sba te sbakʼe
Te hose yakal ta wihlel ta toyol
La sbutstiklan sjol yuʼun slab yoʼtan
Pita me jilel abajik sok te binti kʼax ilobtik sba te yikʼoj awoʼtanike
Chamenix te ala tsʼiʼe, balal ta behaʼ
Kʼejbiluk la snakomal kajchʼalel
Ya nax snechʼnechʼtiʼat yaʼiyel, pe ma kʼux me yehe
Ay ta moch te kaxlan waje
Jaʼ me ya stakʼ jpastik te jijtsʼil sok te kʼanchʼijkʼ tumine
Maʼyuk slekil a lokʼ te kixime
Haʼ la jkʼambe bayel wokol te skoltayone
Chaʼje oxejeyix la jta jbahtik
La staj palta
Och sipul yat winike
Chikan japal te kʼajkʼe
Ya kaʼyan te bin kʼojt ta pasele
Te jkʼinale bayel sbatul
Maʼyuk binti ora ya xnahkaj te winike
Lokʼix sjaab te weʼelile
Ya to xʼawalijon oʼle
Oxeb welta ya smahtantesik te kruse
Tsʼiʼlajix te telebisione
La spukʼ chʼin yaʼlel ich
La sjochbe spat tsʼinteʼ
Maʼ lek la sjal chʼajan me kbankile, wen chokʼajtik laj yihkita
Ip kaʼiy sik
Xtalat pajel, ya kaʼytik pus
Ahwix te ixime
Teme kʼinojele, ya awal "kʼal meʼ, kʼal tat"
Ya xchʼay skoloril i ya stsʼilaj yelaw me pakʼe
Kʼiyil ta chʼajan te pakʼe
Uhtsʼuyawon
Kʼas tal koel skʼab te teʼe
¿Jip nax ya aweʼ ini?
Ya xba jam te snaj mute
Kechel te kaʼyejtike
Aʼbeya me xchʼibul te altale
Bayel slojpʼ te teʼ
Chewel sniʼ te tsiʼe
Jun yoʼtanik
Ya jwelbe yusil te ule
Maba tojil chamel
Ya to yichʼ kʼixnayel me chenekʼe
La jtabe skʼunil te lume
La jbojbey yisim te nichime
In ba ketsel jilel me kaxime
La stsehlan ton ta beh
¿La bal awaʼay nopjun?
Ya jpitstiklantik ta machit te yal kapele
Ma to snaʼ juʼnej te awihtsʼine
Ya jkʼabu jpat
Jochol te jnaje
Lokʼesbe yat me iche, yuʼun ma yauk a te weʼelile
Bayel ya xkehwaj ta naklej te antse
Xjoyet tiʼnahil
La skʼolan te waje
Xkʼotuk xchʼuhultesik te lokʼib haʼe
Yakal ta lats siʼ te jbankile
Ya xtuhub te kʼaʼal loʼbaletike
Ochan me mamuch
Chaʼtʼuhl kʼoht haʼ ta sjol
Kʼax jiʼil steʼul te kʼinale
Bayel yal xnichʼan te jkajkanantike
La swijkʼesben jsit
Ma me xachotpʼin kohel me baltehe
Maʼ tekʼbaj sbelal te jkʼale
Jeses te pat elemuxe
Ma xawen sokʼin aniʼ, lokʼesa stsaʼil aniʼe
Bichil lokʼel tujkʼ ta bentana
Lapʼal ta pajkʼ te jlokʼombaje
Maʼyuk yatinajib
Kʼohlaj ta akʼen te matsʼe
Pewel yeh
Halix maba kiloj te kchuchuʼe
Butʼbil ta lum te koxtaletik
Ma xamajbe skʼunil awijtsʼin
Jujuʼajkʼ nax ya skʼan sweʼel te alale
Pum jchʼujt
Juyul ta koral te mute
Choxaj karo ta stiʼ snah
Wen tʼujbil a chʼih me kawene
Laj kok ta yut jaʼ
Lipʼa nax ta akʼab te atsʼame
Pojkʼoch mamal
La jlow sok akuxa te nayloje
Lajab chʼen ta witstikil
Lukul nax ta chʼajan te tiʼnae
Ya jtsʼakbe chaʼoxpʼaluk yaʼyej te jtatik tsʼunojel
In yala tuxikil sjol te tuxʼake
Kʼax wokol ta kemel te yawil nae
Batsʼij xchamel
¿Me la awichʼik kʼal uchʼibale?
Puro tsobtamba ta behbetik kakʼanik, ¿Ma ni bal ayukix awaʼtelik a?
In xchʼetikal jol a kʼoon joʼtik
Leʼ me lamal yoʼtik oxlajuneb jkantelatik
Jaxana jtebuk, kʼax mih me ine
Baht yahnuta stat
Pintu ixim
–¡Ba me ayat yameʼ! –¡Laʼ me chʼa mam!
Maʼyuk xchambalamik kijtsʼinabe
Talix sjab
Xtʼublij kohel ta haʼ
Yakon ta chikʼ yuʼun kʼahkʼal
Yakalik to ta resal
La kabejix stek kalakʼe
Puro lehtamba kʼop kakʼanik
Ma xhuʼ ta setʼel te hune
Laj to swikʼ sit te animae
La snuhpʼin sbahik ta beh
La sakalubtesbe yelaw te bin ora la xiʼtese
Yax, ma to xatul
La xchʼik skʼab ta pujul chʼen
Xhelhun yat me tsʼie
La xchikilta sbankil
Jaʼ sbabial la spasik te nae
Mabi ya kalbeix yaʼtik te kachʼixtake
Ya jos sniʼ kawuteʼ
Wachetik me keremetik ine
Ya yaʼayik naojel
Ma me hatʼus te ston kalakʼtike
Manchuk me aboles te awalakʼe, ay me xchamel
Mukʼul kalpul
Jaʼ yora kʼax jaʼal aje, xtʼultʼun jilel yaʼlel stsekul naje
Walakʼpat slapoj step te alale
Aʼbeya yej me akuchiloe, ma xboj yuʼun a kil che me tiʼbale
Ya jloktsʼintik te naje
Spisil binti ay liʼ ta jtojolkotiki, ta shahchibal bahlumilal laj awakʼ
Ma snaʼ kuch siʼ me in kereme, ilawil kʼetel xanix snukʼ
Puro jaʼ spʼolmalik te trawoe
Kʼax chʼaj te kereme
Pekʼel yalal me ihkatsile
Ya la xlaj tiʼwan xchial yok skʼab te jtatike
Lom ala pʼenel xchʼujt te pʼine
Ya jtuytik beh
La skʼux chʼuhm me halawe
Xoja ta koxtal chitame
Mero sak chajchaj te stsʼil ehe
Yakix ta chʼakel te jmatsʼtike
Wihtsʼub te snah kmachite
Chijilix sniʼ te kʼaltike
Ma lujpix tal itaje, yuʼun la yabejik likido
Yoʼtik ini ma skʼanikix aʼtel te keremetike
Snitoj skawayu te winike
Puro ala kʼalbajtalon te namey tele
Hich to ni laj bal tah
Ya sayub ta kʼahkʼal te jkapele, ma to ayuk haʼal
Lon ilob sba i tsʼiʼ ini, pʼoʼpʼonix yusil
Bajal chʼixal chapay ta jkʼab
Mero xnohkʼnon stiʼaw te kehchene
Yipal xbayalej spʼijil sjol te achʼixe
¿Ya bal stsʼeht awuʼun me teʼe?
Jaʼ jich yorail bitʼil ajtal ito
La stsob xchan sbahlamik
Namal ay te weʼibale, nohpana talel
Maʼ ilba stʼutʼil me mamal ine
Te jʼaʼteletike ma xʼuchʼ bahel ta sahb
Ya xba jol kʼinal kaʼiy ta tajimal
Ta malikʼal tachal yit te karoe
La sukʼ yej
Notʼa jilel ta teʼ te kawayue
Ya yichʼ otsbeyel skahp te weʼelile
Yakal ta ajkan yuʼun stiʼaw sjol
¿Bin la ahaubtes me haʼase?
Jaʼ patil yuʼun xanab te oxkojte
Pochol ta lum te chamen mute
La jchebajtesbat awoʼtan
Haʼ nax ikʼbil te naniletike
Jal te tsobleje
Bujtʼem ta kʼaʼpal te bejaʼe
Lum ta bahwitstik ay snahe
Xinub jilel setsʼetik yuʼun te tonmute
¿Me la awaʼiy la smukelat akʼabeye?
Tey xalats ta patnah me kahpehetike
Maʼyuk slajib stukel te aʼtele
La stsʼuhyan sba
Chaʼachʼub me jkʼue
Sabal ixim
Leha tal yechteʼ
Lom najtʼ ta cholel
Chʼopbeya yit te meʼmute, aʼiya awaʼiy teme ay stone
Te jtate la sjajchtes te yakubele
Ya xboon ta tsʼiʼwej ta teʼeltik
Ma xpas ta pʼisbeyel yokʼel
Kurik kiltik tal ajan, ba tsaka tal achojakʼ
Lichil to ta kuchel te alale
Seʼel setʼbil
Pakʼbil lum te samete
Batʼaj bael ta xujk smeʼ te achʼixe
Ya jtijtimbey yabonojil jkʼal
La sluchon ta tekʼel kbankile
Xuchʼxuchʼtik nax jkʼabtik ta xmalmal kʼaale
¿Jayeb ahtal a te ya xtalate?
Ma xaweʼix me ine, shilibalix yeh chʼoh
Jaʼ me xba jpastik ta jna kawil joʼtik te akʼope, amantale Kajwal
Chaʼtsahl la yakʼintay yixim
Banal ta lum te mayile
Bayel xchuʼ te jihteʼe, ya xkahtsʼaj kechej yuʼun
Bijat me
¿Pajal bal yichʼ pasel smatsʼul waj sok smatsʼul te jkuchʼbaltike?
Hich nax la sjohpʼani, puro lotil
Maʼ xbikʼawan, sohlan bael
La spatilijteson te jaʼale
Utsʼinot sok sjalatat me antse
Akʼintaya abok
Xchakʼloj koel pʼin
Koesaik tal ixim
Ya xba jlej tal jux ta bejaʼ
Ya xʼohtsaj ta sik
Ma xmuhtsʼix te site
Xʼalʼun a kʼoon
Ya kaʼbetik yochibal kʼayoj kermanotak
La sbujambat ta teʼ stiʼil aweh te jyakubele
La snahiltes kʼaxel yants
Ma xyakʼix lek sit te alaxaxe
¿Mayuk akʼayoj?
Ma ba chʼayem te awajtuunele, ma ba chʼayem te awajmakonele
La ktʼex ta teʼ
Ma snaʼ xchapel son
Wen pitsʼ te moche
Bayel xbojtʼil ta kʼaltik
Ijkatsij sujtel te antse
Jbihkʼ nax la sbikʼ te poxe
La snop pas moch
¡Ya! ijkʼa kʼexlal te binti ya spasike
La smutsʼsitayon te achʼixe
Tachbilix sniʼ teʼ
Ma jnaʼ me liʼ ayi
La slachʼ hilel ta pahkʼ me hunetike
Ayix yabakil me haʼe, ma xhuʼix ta uchʼel
Bayel la sjelepʼtay ixim te chʼohe
Kʼax wochʼwochʼtik sit me in teʼe
La yil away tsʼin te lokʼe, walapat la a bajtʼ
Jtsʼikbeyej swokolil haʼ te bin utʼil huʼ kuʼune
La sjolintay te swokolik nameye
Liʼ a xlokʼ xchʼahileli
Chʼulul i yabenali
Tʼulajan jaʼ ta yutil jna
Teme la awuj najil lume jaʼ mas kʼun ta jokʼel a
Chʼeta bal te chʼajane
Xmuyet kʼinal ya kaʼiy
Mok teme ma akʼane, jichuk abi
Maʼ to snaʼ kʼinal
Mesbeya sjelepʼ te chʼohe
Yal jʼujchʼ ta jaʼ a aʼtej te winiketike
Ay jaʼwil bajal ta chukel te jtatike

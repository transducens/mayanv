Kʼiy chik ja nuukʼaay
Xeebʼe pa qʼatoj kʼim
Oq kaʼiʼ xoqyuquwi
Xuuli ja kʼutuuneel
Ja naan Siʼl qas taqʼatichiiʼ
Ja waanaa’ xb’aqiri ja toq xyawaji
Xtzajqi npatux
Jar aabʼaj jal qas chʼajchʼoj
Ja martoomaʼiiʼ sunuj riij jaay nkeebʼan
liwiir in waʼnaq
Lamuunax nakʼayiij
Jar Aa Palaʼs najiini nsiikʼiij rwach jun wuuj
Xintzararaj aabʼaj pa rwiʼ yaʼ
Chi waqan xinruutiʼ wiʼ ja kumatz
Inin xintijoj wiiʼ chriij ja wuuj
Ja rxaayiil qas chapooneel
Ee junkʼal ja winaq nesamaji
Jar aachi xinqʼijlaʼ qas qʼolooneel
Ja nuuteeʼ ruusiʼj parkiiy nukʼayiij
Ja tzʼiʼ qas nmatzʼaloʼji
¿La xchʼubʼsaani ja tzʼuum?
nqaajoʼ Oxiʼ teʼejajl ixiim
Jar aakʼaal ntzukʼmaʼy pa bʼeey
Ja nkʼaajool xkʼajm kan pa saamaaj
Qʼanij tikitijaʼ eel ja kichaqijyaaʼ
Ja sijpal riikiil xuuyaʼ nriikiil inin
Xinchqʼajarsaaj ja wajaacheʼl
Kaamiik neʼulqaaji ja saqawinaq
Ja yaawaaʼ nrajoʼ jutzʼit yaʼ maqʼmoj
Xuubʼan jun juunaaʼ ntanabʼaan kan rbʼajniik ja woochooch
Qʼanij waʼan kʼiy ja chiij
Ja gríingo qas ee chukʼuchaq
Inin xinyaʼ jun skʼil jabʼ pa jáawla
Xinwojtaqiij waʼan ja jachooneem
Tamaltyoxiij chi re jar Aajaaw
Inin in aj Wewetenángo
Jar aabʼaj suʼm qas qʼan ruusiʼj nuuyaʼ
Ja waanaaʼ xuukem ja ntzyaq
Ja xten bʼoxoj qʼaaqʼ nuubʼan
Ja chom laj aachi qas nb’aqma’y pa b’eey
Chi kijuʼjunel xeebʼe chi koochooch
Xinkʼayij jun doséena xupubʼal qʼaaqʼ
Qas nimaq rwach ja selwyeʼt
Santyáago Chwa Tzʼaaq nineekʼayin wiʼ
Xuukoj ryaabʼiil
Ja taaʼ cheqe xuubʼuʼ ja raj
Xnaqajin to ja nmaqʼij Kalaʼr
Rukʼulaaj riiʼ taloqʼoʼ to
Ja kape anij xbʼoqʼeʼe ja rwach
Ja toʼooneel xmokobʼaʼ kan juntzʼiit ja rsaamaaj
Ja nuuteeʼ nkʼayij sajmoʼl
Ja nuuteeʼ qas ajchaaqʼaʼ chi re rusaamaaj
Inin xinwijkraj jun kukuʼ yaʼ
Ja nkʼaajool qas wuqʼuwik palaj
Bʼenaq pa bʼanoj chapoʼr
Kʼachojnaq chik ja saamaaj
Ja chamaʼr bʼusbʼaan kan chwa chʼakat
Qas utz nkʼajti ja kʼajpoox
Jusuuj nqaabʼan kaamiik
Kʼiy laj tinaamit xinqʼaʼx to wiʼ
Inin in kiisiin rmaal jar aakʼ
Jar Aa Teeko ejtzʼabʼel pelóota
Aa Liʼp qas xuutij poqon chi tzujqiik Tan Karaʼr
Inin xinpowij wiiʼ pa yaʼ ja toq xinmuʼxi
¿Naq ninok wiʼ?
Ja akʼ xtzujyeej ja ti chʼiip
Qas nim ja rajil
Nojeel ja rnaquun xmujleej eel
Kʼuqul aakʼuʼx chwiij
Ja neeʼ xnaqajir chi chʼajt
Ja rojgel kaloʼ xuutzaq kaan ja kaloʼ
Ja nataʼ qas xpakapoʼ na ja toq xbʼe pa saamaaj iiwiir
Jaaʼ iliineel xin waaweʼ
Jar ajkʼaas rajwaxiik ntooʼi
Jar iixoqiiʼ looqʼ nkeetzʼat ja rixkin keekaaʼ
Ja nbʼaaluk xkiyonaj kiiʼ
Maxkoʼ kʼayineelaaʼ
Ja qʼojoom qas utz nooqʼiʼ
Inin xinatʼix rmaal ja iik xporoxi
Xuubʼan jun juunaaʼ tikami ja nuutaan
Ja nuuchaaqʼ xuuchap jun sootzʼ
Ja xlaajuyuʼ xqʼaʼxi qas xukʼukʼ
Ja nuuteeʼ ma tuutij oqoq
Jar aakʼaal nel puj pa rixkin rmal yaabʼiil
Qas chʼukuchʼik rpaan ja kaloʼ
Ja Tan Keʼl axayiloom rxin Aa Kulaax
Xpaxixi ja xaʼr
Xtzijori ja nuumajk kinbʼan
Xinmakamaʼ xeʼ nixkin
Xinruupaqʼ ja manchiʼajq
Tachoyoʼ najb’eey ja jumeʼt
Ja siiʼ nukʼuun kan chik
Ja nxajabʼ tzʼuum oknaq
Xinyaʼ kape kʼaykʼoj chee, pro ma xuutij ta
Ja qʼaaqʼ xinrkʼ ajtisaaj
Tzʼiltzoʼj ja suʼmal rpan bʼaaq
Xtinxiililij na ja parkiij
Tasaloʼ ja tzyaq ja bʼotzotal pa wuuj
Ee kʼiy ja winaq ee chʼaʼooneelaaʼ
Xinchoʼpij jutzʼiit ja wijqaʼn
Waaweʼ mee kʼo ta xaʼn
Ja reloj chwa meesa kʼo wiʼ
Kaalaʼ kaan kʼo xeepo xinkʼaayij
Xqʼeq chik ja toq xinul pujyuʼ
Inin oojeer in ajqatoom
Ee kʼo kʼa keetzʼiiʼ
Qas kʼaʼn ja sujul iik
Pa qʼetabʼal tziij kʼo wi
Jaa waʼ cheeʼ ri rjekelbʼal nkaloʼ
Ja keej qas nim ruujeey
Inin xinsuutij nxooraal chee koraal
Qas chaqooj ja nuuqʼoor
Ja Chwa Tzʼalam ma xa koʼ chiichaaj
Inin ma xinxojo ta
Jar Aa Páawlo xkowiini xbʼolqʼoltij jun chʼijch
Ja metzʼaaj qas rajawaxiik
Ja pa ntinaamit ma xa koʼ chi bʼiis ooqʼeej kumaal ja winaq xeekami
Ja muuxan ma tikanoy chik
Jar ajkʼuutaaʼ xeepaʼji
Kʼo ncheenooj chi juyuʼ
Jar aachi xuuli kʼamol jal
Xwuqʼeʼ chwach
Ja kruus kʼo pa rochoch Dyoos qas ajl
Xa tzʼuruchuʼteem chik nuubʼan ja yaʼ
xpaʼxi ja bʼojoʼy
Kaamiik talan kan rpaan ja woochooch kʼo pa Nawalaʼ
Kʼo jun wakʼ ma xa koʼ siʼsoom chriij
Ja xin kʼastajbʼal qas kiʼiil
Xintik jun mokaj kape
Waanaaʼ patzowi ja joʼq pa koxtaar
Maxkoʼ yuxuliil chi re ja yaawaaʼ
Tawkʼaaxaaj chwe
Ja Tukum jun aachi nim ruuqʼiij
Xqʼejti ja tzʼalam
Ja watiʼt kʼastaaneel pejtinaq
Tatzʼijbʼaj pa ruukabʼ juwinaqiil
Wuqubʼix ninapon cha jaay
Ja ti keej qas ntokʼmaʼyi
Ninbʼe na pa chokoj npantaloon
At looqʼ
La natoki ja pa jaay
Kabʼajiir xinbʼatzʼij kaʼiʼ kaloʼ
Xa tzʼetoj riiʼiil nbʼekibʼanaʼ
Ja saqa kotzʼiʼj xmayamoʼi
Xwachʼataji ja nuukʼoʼx
Ja wiqbʼal pan armiita qas jabʼel
Jar aakʼaal chʼanaʼx
Xbʼeeqaʼji (xeeqaʼji)
Patz ja tzʼiʼ xinloqʼ pa kʼayibʼal
Inin kʼo ncheenooj pa Koraal
Ja bʼojoʼy kowobʼaan xeʼ kape
Ja qʼolol xkooyaaʼ xbʼe
Xtzajqi ja nuucheeʼ chʼaybʼal
Ja xten qas pitzʼitzʼiin chwa xaan
Ja wxaayiil nrojbʼej jun rchʼaakaat
Nechojkoʼyiij jar ixix
Ja qʼapooj ma xa koʼ rmáaña
Xinwaʼ kaan
Qas meʼx ja ti xten
Ajaaʼ ja wakʼaxabʼaal ja ma utz chik ta
Puwaq nraajoʼ
Nuuchaaqʼ xtzabʼabʼaʼnija pelóota
¿Bʼaatriʼ xeʼel wiʼ?
Inin in tijoxeel ixin Aa Xwaan
Ja njiinaam qʼaʼxnaq pi chik pan alkalteʼil
Jar Aa Liʼp xuuchap Tan Kulaax pa bʼeey
Ja Tan Paawliʼn qas utz nsamaji
Aj Patuulul ja xuʼujtzʼaani
¿Naq nawojbʼeej chike?
Tasijpaaj jutzʼiit nuuqʼoor
Pan ewatali xyaʼi ja npaq
Ma nwaajoʼ ta jun naquun inin kowokik
Kʼiy laj juunaaʼ xinkʼejeʼ pa qʼatbʼal tziij
Xeenkamsaaj ja xaʼn
Joʼ pa rukʼisiik
Nwaajoʼ ninok tolol cheeʼ
Ja rujq ixoq utz nok wasubʼal
Ja rchʼajchʼojiil jar iixiim xkʼiʼsi
Ja nuuteeʼ cheqe xuubʼach riij ja ntzyaq
Ja meebʼaaʼ xkʼutuj rwaay chwe
Jar Aa Kulaax xuubʼan jun ralmáasya Pakʼwaʼ
Jaaʼ ma traajoʼ úule
Aybʼeeneel jar aachi ja paʼl pa bʼeey
Ti keetoon ujq nraajoʼ chaʼ
Ja riikiil qas kʼey nnaʼ
Ja xoraal xkoʼj pan aláambre
Ja rsakaʼp Aa Liix qas xtaqeʼ chee
¿Naq chee xayikiyaʼ ja kotzʼiʼj?
Ja chapol chʼuuʼ xpujbʼaj jun oqoq
Jar Aa Kuʼ xuuloqʼ kaʼiʼ sentáawo nsaqʼujl
Ee jutaq chʼiraaj
Ja kalantuun qas utz neʼooqʼi
Xinbʼan jun syéenta xojt
Jitzʼili ja siiʼ xintzʼet
Kaamik kʼiy ja nuukʼooy
Jar iibʼochʼ rxin nuuqʼaʼ qas nimaq
Qas nimaq ja nxuuluut ja sijpaxi
Qas utzilaj ajkʼuut
Ja rchoolaajiil jar aawaan qas kotokaq
Nwaajoʼ kaʼiʼ lííbra nuutiiʼ
Ja nataʼ xuuyaʼ jumoqʼaj riixiim watiʼt
Jaaʼ ojtaqital kumaal ja winaq chi nkowini nbʼixaani
Ja kʼajool xuuchʼop ja qʼapooj
Ja jal qas nimaq
Xmajtaji ja chʼaʼooj
Ja juleʼ nisbʼoʼy ntikoon qas taq noʼy xeeli
Qas nuuchakʼ ja nnimaal nbʼijni
Ja aaj xqʼateʼe chwa jaay
Utz rnaʼooj ja wixqayiil
Ja josbʼal nuucheeʼ xyojtaji
Tayaʼaʼ qaaj kʼuxuʼ chi riij
Ja xten qas yakʼayik xeʼ rpaan
Qas nchuqʼmaʼyi ja yaʼ pa nkukuʼ
Ja rkambʼaal wajkax qas chup
Qas utz ruukʼooj jar ajxajool
Ma tayitzʼitzʼij ta ja sakaʼp
Jar aawyoon xtzajq to
Inin xinxajowrsaani ja wixnaam
Jar Aa Luʼ cheqe choʼm neeruutij
Ja qʼaayiis xinkʼam to pa taqʼaaj aqʼombʼal nok wiʼ
Ja peʼr xinloqʼ qas piim bʼanoon chee
Ja wakʼ xkeenaʼ teep
Ja laq xujkʼayixi qas taq utz
Naatij jun ti paraaj aranxex
Ja pa taq nmaqʼiij anij nbʼajn wiʼ charamiʼy
Jar Aa Wran ukʼaʼl chʼijchʼ chik
Xkʼajti ja qatzakachʼijchʼ
Qas ntiʼon xeʼ npaan rmaal ja saamaaj
Ya yibʼol ooj xajnamaji
Ja taaʼ xuulaj xaqchaj chwach rʼéera
Ja kape xkiʼir rmaal jar askol
Ja nmamaʼ okox xuutij iiwiir
Ja nataʼ kʼo bʼanbʼal xajajbʼ ruukʼiin
Inin nbʼan na jun koraal xin kuuch
Xpoʼtaji ja rwachʼuleep kumaal ja winaq
Ja ti nuuchaaqʼ cheqe nchʼaqchʼooti
Chemis laj akʼaal
Qas waʼan kiʼ ja jokʼon xkooyaaʼ
Ja maníiya xintiij xtiʼon npaan rmaal
Ja Tan Chuus xwaʼi
Ja xiixil qas neexirir pa taq aabʼaj
Oxiʼ liiwra npajooni jar iikaj
Qas qʼan riij jar ankaneʼy
Ee chʼaqachʼaq laj taq achiʼaa
Qas ntiʼooni ja nuupoox
Jar iixoq kʼa kaalaʼ xeertixaʼ wiʼ ja mees
Ja chikop naq la kikaachʼuun
Qʼanij chijkaan xintzʼat
¡Tiilaʼ xtaniiʼ! Xeebʼe ja qachbʼiil
Ja nataʼ xuumaj bʼoloj kʼaam
Kʼo jun wachʼaalaal qas xakaxaq raqan
Waaweʼ kotobʼaan wiʼ jar aalámbre
Ja jukuu’ sowol pa ruuwiʼ yaʼ
Pasyaʼ xinloqʼ wiʼ ja wiixiin
Qas nponopot rpaan
Xintzajq pa kʼaybʼal
Jar Aa Liʼp qas nmatzʼamooti
Ja tzyaq xkʼajqoʼj ma qas ta nuukʼut tzʼiil
Ja taaʼ xtujqari
Ja bʼalbʼal nuukʼaam xa ti noʼy
Keeqʼiij kaamiik chaʼ
Tzakbʼal tiiʼiij
Xchʼaqeʼe ja nuuxaan
Ja yaawaaʼ ma xkunataj ta
Xinsikʼ jun ruwujal winaq
Ja Kataʼl xkamsaj riiʼ
Ja rsaqil sajmoʼl utz rxin pulmoon
Kʼa chaaqʼaʼ na xinbʼe pujuyuʼ
Xa chʼukumayirisaxik nraajoʼ
Ja nataʼ xuuyaʼ jalaal wiixiim
Xajalaal xinbʼe pa siiwaan
Kʼa jaa waʼ xnaʼtaj chwe ja nkaxoon
¿Bʼajan natbʼe?
Qas ajl ja jun ijqaʼn siiʼ xinkʼam to
Inin ee kʼo wachbʼiil pa Nawalaʼ
Ja cheeʼ chajirnaq chik
Jar awawuuʼ rxin uutiip xinrxiibʼeej
Rejchaʼ jaan laj akʼaal
Jar iixoq tzʼatooneel
Kaamiik xojpe pa jach’ooj
Ja ruuxaaq saqʼujl qas nimaq rwach
Ja ntzyaq qas saq perepoj xeeli toq chʼajii
Ma xa koʼ rqʼanaal ja akʼ
Ja nataʼ anij xyoobʼiin ja qʼabʼarik
Ja wixaayiil xalax pa jun qʼiij Tooj
Ma xximeʼ ta chi utz ja wijqaʼn
Ja juleeʼ aabʼaj leʼ xa bʼiririineel
Qas nsopopi ja kumatz xel to pa jul
Ja nuuteeʼ xtewuursaaj ja nkape
Qas kʼaʼn ja yéewa
Kaamiik nlojqʼ chik ja rijaabʼaj
Kʼiy ja bʼoláada npooroon
Ja patajl riʼ qas takatik
Kaawariʼ kʼo wi ja woochooch
Awayeewaal kaamiik riʼ
Inin in chajiineel
Jar Aa Luʼ Waaxkis eran siiʼ nuubʼan
Qas nim ja kʼalwiʼ xyaaʼ chi re
Bʼanol siiʼ ja nuxiibʼaal
Ja wxaayiil nxbʼej riiʼ nbʼijn pa qʼejquʼm
Ja kaxlanway qas xtzokʼokʼiri
Ха at wuqʼuwik palaj
Iiwir xintzʼet jun yojyik bʼaaq
Ja tambʼor nim rbʼajnikiil pa taq nmaqʼiij
Rujokʼoon ja ixkooyaaʼ
Qanij majuun muchun puwaq
Jar iixoq xchʼoliij ja raal
Ja tzʼiʼ xrajpax tzaʼn rajpabʼal
Ja ntzʼubʼuliibʼaal xyojtaji
Cheqe nbʼolmaʼyi ja jukuuʼ pa rwiʼ yaʼ
Wxaayiil pichowi ja kʼiix pa waqan
Ojoj oxojiir xoquuli
Xeʼ Chʼimaay xchʼapeʼ wiʼ ja chʼiichʼ
Maxta kixsajchi
Ja jun aachi leʼ qas utzilaj toʼonel,
Xinyaʼ rutzil rwach ja nbʼaaluuk
Jar Aa Xep qubʼix nmeloj to pa rbʼyáaja
Ja winaq qas keebʼukʼ yawaʼ tzʼiʼ tzaʼn cheeʼ
Kʼo rkʼatenaal
Ja nkuwéeta xlobʼeʼe
Qas nchʼataloʼj kikʼ chee ruuqʼaʼ
Ja ntzʼijbʼaabʼaal xinloqʼ ma qas ta nkaʼyi
Ja nnimaal xkʼutuj rpayaabʼaal che wikaan
Xkʼasbʼaʼxi ja ti chikop
¿Naq natok wiʼ chwe?
Ja yaabʼiil qas natsajrurujin rmaal
Ja aaj tzukubʼaan pa bʼeey
Ja nataʼ xbʼe pujyuʼ
Ja nlinteerna ma xa koʼ nkaʼyi
Pujyuʼ in kʼo wiʼ ja toq xqaʼji ja saqbʼach
Chi kijuʼjunel keebʼan ja kisaamaaj
Xintzʼet kan jun masaat Xeʼ Kaq Aabʼaj
Ma xinkubʼubʼaʼ ta rwiʼ ja nchaakaach
Qas xinkeetiʼ ja xlaqʼojqʼ
Jaaʼ xlaqʼaj jun kuuch
Ja nataʼ xuuloqʼjun kʼulaj wandáales
Ja jun ixoq leʼ anij ma xa koʼl ta na
Inin xinsijpaj jun rkootoon ja watiʼt
Keepet kʼa ja rajkʼayiiʼ
Janiʼ kʼa ja rubʼeyaliil
Ja xkʼuubʼ qas kʼatan
Wajkeem kʼa ja ix ta Roʼn
Qas xxaneʼe ja kotoon chee ja wxaayiil
Jar aachi xtontoʼirsaaj ja kumatz
Ja nnimaal qas xjososooj ja raqan ajsaroom
Xintzaq kaan ja wikaj pa chenooj
Xineesamaj wiʼ iiwiir
Xporoj riiʼ chee tzaʼn siiʼ
Pa kʼayibʼal kʼo wi jar aa Liʼp
Nqakʼaayiij ja qachaqijyaaʼ
Ja kuuch qas xpuqʼubʼaʼ riiʼ pa chʼabʼaq
Xintzaq ja nixkaʼ
Qaswaʼan nimaq rismachiiʼ
Naq kʼa ruubʼiiʼ jar ajuyubʼal
Ja kʼexooj qas rayibʼal rtzʼejtiik ja toq qas saq
Ja chʼijchʼ yojyik
Ja miix qas njuyujuti xintzʼet
Ja jachol wuuj xmeloji
Ja qʼool qas nnekʼekʼi
Ja ti xten xinkʼul qas juxanaaj
Taayaʼ eel kʼa ja kisaakiil
Ja ncheenooj Pa Tokʼor anij ma xa koʼ chijp chwach
¡Akaa, qas chʼajchʼoj ja xkooyaaʼ!
Ja bʼatzʼ xuuloqʼ to waal Tan Cháaya táanka
Ja chʼakooj, achojqʼabʼal nraajoʼ
Kaʼmuul chik na
Ja Tan Páawla qas ti utz
Xoqrloqʼoj chik ja Dyoos
Jar aachi qʼomaaneel bʼenaq pa qʼomaaneem
Jar iixoq pa kastíiya ntzijon wiʼ
Qas perepaq ruuxaaq jar aawan
Ja toq xeenwilaʼ jar iixoq, chʼanali
Chwaaq bʼolooj nbʼan
Xuumaj qʼuxareem ja machat
Anij nxiran wiʼ ja waanaaʼ
Bʼuqubʼuʼunaq to ja ooj
Xin domíngo voy a tomar el sakraméento
Xeenuutzʼet kan jucholaj winaq pa bʼeey
Ja nkʼaajool nraajoʼ jun ti rtambʼor
Ja kʼaawariʼ saamaaj xinbʼan
Tabʼij chee jar aachi tiqʼilaʼ riiʼ
Nneebʼijch ronojeel ja jal
Xa xinbʼe
Xa jiik chi bʼitʼooj
Bʼanol xeʼ wiiʼaaj jar aachi ja xbʼe
Ja ti xten xel jun reey
Xyukiini ja sokotajik
Qas xuukich ichaaj pa riʼal iik
Ja poqoq xin pa bʼeey xuuyaʼ atʼix chwe
Xtaayaʼ kaan jun ti rejtaal
Qas ti jabʼel ja ti tortúuga
Kaamiik ninkeʼen waaweʼ
Ee jaruʼ kʼa ja kajilanelaaʼ
Ja ruusiʼj ja parkiiy qas kiʼ
Jar Aa Lix Ajqʼaaqʼ qas utz laj winaq
Naq la nkʼonokʼot chiʼ jaay
Ma tuutij waʼan ruyaʼal kinaqʼ
Junaan wachiil
Xinwaajoʼ xinchakabʼaʼ jar aakʼaal
Ja píila xbʼoʼsi
Ma xinyobʼobʼoj ta ja chʼiichʼ
Ja rtzʼiiʼ yaʼ qas utz neesiʼowi
Xbʼe rukʼiin rujinaam
Ja nimachʼakat xsijpax chi we
Qas jabʼel ja ráabano
Qas chaqʼali ja nucheenooj
Jeʼeeʼ xkichololoj chaqe nojeel
Xchaqiʼji ja nkuláandra
Xa chik tasbʼal nkojoon chee ja karsoon
Jun iikʼ nsamaji chaʼ
Ja toq xqaʼji ja cheeʼ, qas yojoji
Naq la xuubʼan nutzantzaqʼor
Ja naan Choʼr qas nbʼisooni
Ja raqan paar utz ntiʼji
Qas chuw ja tiʼiij
Ja nuuchaaqʼ xpuqʼupuʼ pa yaʼ
Ja siʼiil jukuuʼ ma konojel winaq ta neekowiini
Xawabʼexi ja sbʼoʼy kumal móoso
Junaaʼ nbʼe ja nkʼaajool pan ajtiijaal
Inin xintaqowi ja tzʼelwachiineel
Jamali ja chiʼ jaay
Nwaajoʼ kaʼiʼ kaxoon kixin kaabʼ
Xtzajq eel pa bʼoʼn ja nuumiix
Ja qʼinom qas nyilili nqaʼji
Xaakʼam to jar acholsaamaaj
Kʼiy chik kimich’oon
Ja meem kʼo wkʼiin qas xubʼaaneel
Ja njiinaam ojeer ejtzʼabʼel pelóota
Ja bʼaʼ nkaloʼ xqʼipitaji
Payil ta jutzʼiit
Ja nuuchuul qas qʼan rwach
Ja xlajyuʼ xchijkaloʼni ja yaʼ
Tachoyoʼ ja ruuwi cheeʼ
Jar aachi silol winaq xqʼaʼx wkʼiin
Xinchʼaʼ ja rnimaaluul
Xa qʼatatal ntyéempo waaweʼ
Ja bʼooqʼ qas xpusin riij pa chakach
Xinkamsaj jun krushbʼojoʼy
Xchojyi ja nuup
Xinxukubʼaʼ ja ti nkʼaajool
Ja taaʼ tobʼol qʼaxabʼal
Ja náawo jun utz laj ichaaj
Ja masabʼal janila nkʼatziini
Waqiiʼ ja kich’akaat ajaʼeeʼ
Qas rajwaxiik ja kʼojlibʼal mees
Jar iitzel aachi xkami
Xwana, natbʼe ajninaq
Qas chʼiin xbʼajn chee ja xeʼ nwiʼ
Xuuluun chik ja kinaqʼ
Ja kʼam ximbʼal koraal xkʼojpitaji
Qasa kiʼiil jun achibʼilaaneem xqaabʼan
Achi’aa’ xeeb’anowi ja tz’aaq
Ja npatajl ma qas ta utz rbʼajixiik bʼanoon
Qas xinmururuuj ja tzokʼokʼ
Xjaqataji ja chiʼ qʼatbʼal tziij
Atet xatwakʼaaxaaj ja toq xatbʼixaani
Ta xa at utz na
Ja teeʼeej ntzʼumtisaj ti raal
Bʼoxbʼal qʼaaqʼ nok wiʼ ja chaj
Xekami ja qachiikoop
Tachubʼaj to ja kaachʼ
Ja xuubʼ xinloqʼ qas rex mulumuj
Ja wxaayiil utz laj qʼutul iik
Nkaajoʼ nkeebʼan meʼway
Inin xintzijon ruukʼiin ja gobernadoor
Qas utz rkʼookʼaal ja tiiʼiij
Ja nuupaas xa jun altiwit rwach
Jar Aa Palaʼs xuuyaʼ jun sijp chee Aa Keel
Wachʼatajnaq ja tojl ja xyaʼ chwe
Nwaajoʼ kaʼiʼ bʼoraj npajruutzʼ
Jar Aa Xoʼr Ujpan xkami
Ja pochʼol kuuch qas kʼaʼn
Nim xbʼajn chee ja káaxa xin kamnaq
¿Janiʼ rxaaxiil ja ra xaaloqʼ?
Anij ma xa koʼ nchaqʼaal
Ja yaawaaʼ ma tuutij tewtoj yaʼ
Kaamiik ma xa koʼ xokomeel
Cheqe chʼipibʼaan jar aabʼaj
Ja us ma xa koʼ neetiʼooni
Jar aakʼaal qas njijqʼaj pa ruutzaʼm
Ja taq meʼs qas ee waqʼunaq
Qas neetzʼuyiini ja taq tzʼiʼ
Ja kape ma rkʼaan ta kaabʼ
Jar aakʼaal qas xuutil ja kotzʼiʼj
Ja bʼeyoom qas yarinaq chrij ja paq
Jar Aa Kux qas chʼaʼooneel
Jar Ajaaʼ ruchajkʼen eel pa ruuqʼaʼ ja ruusiiʼ
Qas utz rcholajiixik jar aabʼaj xbʼajn chiʼ bʼeey
Xchʼarari ja aaj
Ja wachibʼiil qʼanij ma chʼobʼol ta
Anij ma xa koʼ rtiʼoobʼaal us chi waqan
Ja kaxlan way kʼo pa Tuuj qʼaaqʼ
Ja juleeʼ wuuj qas ajilaan chi utz
Ja xtan cheqe qʼoloomeem riil
Qʼanij ronojeel ja samajibʼal
Inin xinloqʼ kaʼiʼ doséena bʼáaso
Ja tzʼiʼeey qas nimaq
Jaaʼ rlachʼabʼ-aan ja nsaamaaj
Ja bóomba ja toq poroxi qas xxumumi
Achaqiin ja tii’iij
Ejikoon chi kee riʼ nuubʼan chi re
Cheqe npikʼmaʼyi jar aachi qʼajtanaq
Naajoʼx jun wajkax taqʼooneel
Cheqe xkoweʼe ja kaxoon
Qas utz xeeli ja jaay ja xsujn riij chee chʼabʼaq
Bʼenaq waanaaʼ chi loqʼoj aqʼaʼl pa kʼaybʼal
Qas qʼijijiin ja ti tzʼikin chee pujbʼ
Kʼaloj siiʼ nuubʼan jar Aa Max
Aj Lusíiya nkʼayiini ja kaxoon
Xa juun ja kisaqʼujl xaayaʼ
Nwaajoʼ nbʼan jun ketekik chee ja aaj
Qas rokorik ja nuchenooj
Ja ti taaʼ qas tukʼul ti riij
Ja wachbʼiil ma xa koʼ ratzeelaal
Jar aj Kalaʼriiʼ xeeqʼabʼari
Ja xojbʼal nuutzʼooʼ xpaʼxi
Jar aakʼaalaaʼ qas ee tzuruuneelaaʼ
Ja watzeelaal qas nim chee jaaʼ
Iiwiir xinpaaxiij ja nkukuʼ
Ja nuutzʼiiʼ ja xinloqʼ iiwiir chikopiineel
Kaamiik kʼo akʼatanaal chwach iiwiir
Pa jaay ee kʼo wiʼ ja kʼastanelaaʼ
Ja nuujiiʼ xinrqʼabʼartisaaj
Ja nbʼaaluuk xyoobʼiij ja bʼijneem xuubʼan
Jar ajkʼay sajmoʼl xalaqʼax rpaq San Péedro
Xkami ja qaatzʼiiʼ
Nkʼatzin jun ajrachaq cheeʼ chi qe
Ja keej rabʼarik rpalaj
Inin xeenuutzʼet jupuuq kaabʼ
¿Naq jatʼiini ja cheeʼ xin jaay?
Ja npajbʼaal xinloqʼ ma utz ta
Inin in aj San Jwaan
At kʼo pa nxokon
Ja sijpal wuuj qas kʼaʼn
Jaaʼ xtzujkʼej jun aaj
Qas taqaʼan yutzʼuyik
Rmaal ja rajwaxiik qas nchʼobʼoyaʼj pa bʼeey
Qas nim raqan xintzʼat
Pa qʼuux kʼo wi ja ch’uuʼ
Ja smaʼiik xinqʼol qas nimaq
Kʼo jun nuuxaʼr xin kotzʼiʼj
Jar aachi jaqol chii tijobʼal riiʼiil majaʼn tipeeti
Ja keej cheqe juun chakal wiʼ
Jar Aa Liʼp xbʼe pa Nawalaʼ
Ja waqan qas xsipoji
Ma xa koʼ rsibʼeel nel to pa rbʼaaqiil
Kʼo jun nuutzʼiiʼ qas sajqʼoor
Nbʼajn chik qʼaʼxeem chwach ja bʼeey
Ja waanaaʼ qas nichʼinik ruwareey
Ee kʼooli ja winaq qas ee yojooneelaaʼ
Xtinxaqʼabʼaʼ kana ja jkooyaaʼ xeʼ cheeʼ
Ja qʼinom qas chʼam
Minoj aabʼaj nkeebʼan ja winaq
¿Naq jajrsaani ja sakaʼp?
Xinloqʼ chik juun ja nwooso
Ja nbʼaaluuk qas qʼabʼal tziij
At kʼo chuuchiiʼ yaʼ
Tatzʼijb’aaj jun ajilaaj
Ja muniineem natruukoj pa kʼaas
Nakʼiliij najb’eey ja sakiil
Ja ti neeʼ ma xa koʼ chi xiichʼ pa ruutzaʼm
Nekʼamari ja qaajaal
Ja xten ijkral chakach xpaʼji
Jar aajacheʼl kʼa rex na
Chee awaʼ juunaaʼ riʼ nbʼan jun woochooch
Jar aakʼaal cheqe sajqʼoriineem riil
Takʼamaʼ to ja luuk
Qas nimaq rwach ja parkiiy
Tasikʼij to jar ajkʼaay
Ma kamsaaneel ta jar aachi xinkʼulu
Inin xa xinchʼijchʼaʼ ja nwaaʼiim
Jar Aa Luʼ Puʼr qas utz nxajowi
Pa Bʼanbʼal Qʼojoom xinuxlan wiʼ iiwiir
Ja kʼaam chee weey xinkʼup wiʼ
Kaamiik ma kʼo ta sanayiʼ pa rwiʼ yaʼ
Ja kéeso xkʼayixi xa tzʼiil
Xa kʼa kʼamooj abʼanaʼ to
Ichaaj xintiʼ iiwiir
Ja waanaaʼ xuubʼus ja ntzyaq pa kaaxa
Kʼo jun naan najiini nkʼayij araanxex pa tinaamit
Ja ujq xbʼuseʼ pa chakach
Ja pijxkʼ qas utz rchaqʼaaqʼ nuuyaʼ
Taqpinaan ma ee waʼnaq ta rxin nmaaqʼaʼ myeer
Jar aachi xqaʼj pa siiwaan
Rixiin ja wuuj
Ja kape riʼ laatzʼuun chik
Xaakʼam eel ja qaawuuj ronojeel
Jar Aa Keel Kaqʼayiin xuupaqʼ nuusiiʼ
Ja tzʼiʼ kʼawal pa bʼeey
Takʼutuʼ ja ruukʼuʼx bʼiʼatziij
Xlasax jusepaj smal rwiʼ
Inin wootaq ninmuʼx pa kʼawaleem
Ja pa taq kʼuxtuun ma xa koʼ chi taq chʼooyaaʼ
Xinsok riij nuuqul
Jaaʼ xraajoʼ xuxlaani
Ja pa nkʼaj aaqʼaʼ qas ntzʼinini
Q’anij jachooj riʼiil wiʼ qas nkeebʼan
Ja xtalom siʼk xajnamaji
Xinkʼayij jun kʼaam chenooj chee Aa Keel
Ja nataʼ kʼo rbʼatzʼiibʼaal
Ja tuulul xaayaʼ chwe xaqʼayi
Ja nuuteeʼ xpooliij ja garbáanso
Xraqataji ja kʼujl
Jar aj Tekpan xeekami
Ja kʼuch qas nrumumi xokʼo wiʼ
Ja nuuteeʼ xtzitibʼaʼ ja lameʼt chwach méesa
Inin iiwiir xinbʼir bʼatzʼ
Jar iixoq xkʼuqubʼaʼ nuukʼuʼx
Ja ti nuuchaaqʼ wachaaj chee
Ja chʼajt turuun chik
Qas rex ruuxaaq ja tzʼikiney
Qachʼajaʼ qeey
Qas nchuqʼuqʼ rpaan jar Aa Keel
Konojeel ja winaq xeebʼe kaaʼ
Ja pa taq jabʼ ma xa koʼ chi teep
Xintzʼet kan Aa Luʼ paʼl pa rchiʼ jaay
Tzopoon kaan ja kotzʼiʼj
Ma kuchul ta pa xaan
Inin xinqasaani ja taraʼs
Jeʼeeʼ xeesamaj Xeʼ Kabʼajtzʼeetzʼ
Pa rnikʼaajaal qatinaamit xyakataj wiʼ ja qʼatbʼal tziij
Xbʼenukʼamaʼ juleeʼ raxabʼaj pa raqan yaʼ
Bʼakʼali ja cheeʼ xin jaay
Jar ajbʼiix xuuli
Kaamiik ma xa koʼ chi sirwéela
Ja waal qas toʼooneel
Xinkʼayij kaʼiʼ raam siiʼ
Ja paar ma xa koʼ nkisiini
Qas nimaq ja jaykʼim
Ja Tzololaʼ kʼo jun utz laj rochoch Dyoos
Ja xojt setebʼaʼx pa qʼaaqʼ
Qas bʼitʼili ja juleeʼ tziyaq riʼ
Jar aawaryéenta nuubʼan itzeel chee npaan
Ja sijnaʼy ma xa koʼ neetiʼooni
Xajiik chi kajyexik naabʼan chi re
Ja tzʼuum xa chik taqʼatik
Ja kasweʼl muʼxbʼal nok wiʼ
Ja meebʼaaʼ tzuquun rmal ntataʼ
In kochʼol nwach
Ajaaʼ waʼan najbʼeey
Xinchoojiij ja nuutiiʼ
Qas noqkeetzʼet jar aakʼaalaaʼ
Kʼo juleʼ kinaqʼ qas sakakaan kan pa bʼeey
Ma xa koʼ chi kʼoqola jaay xuubʼan iiwiir
Inin xintyaquj na wiiʼ chi utz
Ja kumatz qas ee jutaq jilaaj
Xabʼanaq ta xtiloqʼowi ja nuukʼaay
Inin ntikoon kaʼiʼ oxiʼ mokaaj nsaqʼujlajúunche
Chʼabʼinaq ja iikʼ chkaaj
Qas jabʼel ja saqil qʼiij
Xa chʼejtuun jar aabʼaj
Xkʼanakʼoʼ jun aabʼaj pa rwi xojt
Awi ja qayaakiiʼ
Ja chayubʼal xinloqʼ ma qas ta utz
Keeloqʼ jun lotʼolik cheenooj
Ja siʼk qas nkʼaqakʼot pa qʼaayiis
Ja rpaan wajkax utz xin tijkoʼm
Janiʼ kʼa rupamiil alaʼ
Ja San Jóorje qas nim xintzʼet
Chi kaj kaj kixok to
Xchʼaqeʼe ja nchamaʼr rmaal jabʼ
Ja nataʼ xchapoʼriij ja qʼaayiis
Chi cambia a chi Xinbʼan chi neʼeli
Ja rxaayiil alkaalte xtajix chee chʼuʼkaaj
Paʼ kinaq pa raqan jar aakʼaal rmal chʼabʼaq
Ja kamsabʼal yawa tzʼiʼ xintzaq
Nwaajoʼ nloqʼ jun doséena alpleer
Jun tatiʼxeel rajwaxiik nuukʼut ja utz laj bʼeey chi keewach ja ralkʼwaal
Iiwiir xinkʼayij alaʼ tzʼiʼ
Xqʼaʼj nuupoox iiwiir
Jaa laʼ nuubʼiix
Ja chakach xinloqʼ qas jowojaq
Jar iixoq ja nkʼayini qas juyakaaj
Jar iixoq jobʼobʼaan rmaal ja yaabʼiil
Ja tzʼiʼ xkʼoopii pa waaʼ
Nrajobʼej na ch’obʼooj ja le leʼ
Inin xinbʼujqen to ja koxtaar
Jat pa saamaaj
Nwojbʼeej ninbʼe Yabʼakoj
Qas tzʼoqoli ja kláawo
Xeʼopooni ja lukul kape
Kaamiik ja nataʼ xuutik oxlajuuj kʼaam triigo
Jar aachi qas xtaqchiʼiij ja ralkʼwaal chi kamsaxiik ja kumatz
Waaweʼ xeekʼeʼ wiʼ
Ja mooso ma tyaʼ chik ruuqʼiij
Inin kʼin wxaayiil nqojbʼej jun chʼakatwiʼ
Ja yaʼ pujbʼal chʼuuchʼ xtiʼxi
Ja nataʼ bʼenaq pan awebʼen aweex
Natriliij jar ixten
Ja waanaaʼ ma rojtaq ta rwach ja nuuteeʼ
Jar aakʼaal qas rtubʼubʼuun pa ruutzaʼm
Ja nataʼ qas nim raqan
Ja noʼs xyuxeʼ rmaal ja yoobʼiil
Inin xinkanooni ja bʼuqbʼal
Ja nuupeʼq inin xchʼupix rmaal ja nataʼ
Inin xinkʼut ja sikʼin rwa wuuj chwach jar iixoq
Ja kamnaq xbʼe pa mujqik
Ja miix ma xa koʼ chi kʼaq chi kij
Maxkoʼ juleeʼ sibʼ nuubʼan ja siiʼ
Chuwaaq nkʼatzin jun ajilaaneel chi qe
Anij kamik rkʼamoon to ja kabʼaʼ raqan
Ja tzyaq xinyaʼ kan jun bʼusul rxiin
Ja nataʼ Kʼet qʼiij kamnaq
Lajuj taq nyaʼ wiʼ ja ooj
Ja rmeeʼaal Aa Teekoʼ qas xuuyaʼ ruukʼix
Rmujleen ja ooj
Pajooj riiʼiil nbʼajni
Jar aaqʼoom xrutzirsaaj ja rtiʼonik npaan
Qatzʼetaʼ jar ejtzʼaaneem
¿Bʼajan natbʼe chik Yabʼakoj?
Qas xinkʼototoj pa jul
Ja kaxlan kʼuum qas kiʼ ruxlaaʼ
Ja bʼeey nbʼe Pa Mesabʼal anij tikili
Ja woochooch xjechʼeʼe
Qas chuʼj rpalaj ja Saqa Kʼaxool
Ja way xintij qas pichiʼch
Chʼakmayitajnaq ja to nuuchaaqʼ pa rwiʼ jaay
Ja pa taqʼaaj saqmuqeʼnaq
Qas njekʼekʼi ja yaawaaʼ
Ja wakʼ xinloqʼ xpacheʼe
¿Choj xiin ariʼ jaay?
Tisikʼix kʼa ja tatiʼxeel
Ja rsikʼbʼaal ja akʼ xpaʼxi
Ja qʼaʼbʼareel anij ma jalaal nbʼe
Ja tzʼiʼ xuumeel ja way
Pa rusaqil wachaaj kʼo wiʼ
Maltyoox chaawe taaʼ
Jar aakʼaal qas nuuchʼan ja yaʼ
Ja qʼabʼareel qas nkʼawawi xbʼe pan uleep
Kʼo jun xibʼeeneel chi leʼ
Jar Aa Tuʼr poqʼoj kaabʼ nuubʼan
Ja njiinaam xuutik jun kʼaam saqwach Santa Lusíiya
¿Naq la xtinbʼan? Ma xkinbʼe la
Ja nmamaʼ qas ti chakachik chik riij
Ja ooj qas nyibʼibʼi xinchop iiwiir
Ja rejtzʼabʼaʼliil ja tzyaq qas utz
Nwaajoʼ xaqchaj xin nmaqʼiij
Rubʼajiin ja chʼakat
Ja npantaloon xtʼijsi qas nim xbʼajn chee
Inin xintiij chʼaroon iiwiir pa qʼiij
Qas utz jar aakʼeʼn
Alas oxiʼ
Ja xikʼaʼy qas qʼipili ja toq chaqiij
Qas qʼeeqʼik xbʼaj chee ja qʼaʼm
Ja chʼaʼk riʼ qas rotzol rwach
Kʼo jun tanatik pa ncheenooj
Inin wootaq nsiʼ jukuuʼ
Xsupuj rmuxuʼx jar aakʼaal
Pochʼoon chik ja kinaqʼ
Xyaʼ jukʼaaj yaʼ pa nwach
Ja winaq kiqʼejteen keeqʼaʼ xeenuutzʼet
Keʼ taa laʼ jun nkʼaajool janiʼ Aa Xwaan, ja miki ta xkami
Ja kawan jeʼeeʼ qas rex mulumuj
Xkamisax jun utiiw
Ja bʼenaq chi qʼijloʼxiik wikaan
Ja kʼa waʼ qatziyaqiil
Inin nqaj jun machat chaawe
Ja yekchiʼl keem xuuli
Ja yaawaaʼ xkʼutuj raaqʼoom chwe
Ja mamaʼ xraparoʼ ruuxiikʼ
Ja wajkax xtuumii ja rkaloʼ
Xulkeej jixkʼaani ja waqan
Xintzaq ja nchupuubʼaal
ja nuubʼaatzʼ yuchbʼal ntzyaq xkʼojpitaji
Kʼajaʼ xtiqachojmarisaaj ja qawaribʼal
Saqkarwach xtzʼilooni ja nutijkoʼm
Jar aachi xoqrtuukiij kʼin wachajiil
Ja neeʼ xsopeʼ chwa teep
Qʼanij jun chi sachooneem qas nulubʼanaʼ
Xa maltyoox kʼo jun qakolooneel
Xajnamaji ja qajol paq
Jar aj Lusíiya xinrqʼijlaʼ
Jar iixoqiiʼ xa ee tzʼetooneelaaʼ
Ja nwinaqiil inin in naturaal
Maxa koʼ chi sibʼ xuuyaʼ ja kwéete
Tayaʼaaʼ chik jutzʼit nuutiiʼ
¿Naq xtzʼatooni?
Xkʼamar eel ja ruukeej
Qas sowosik rxijmiik asakaʼp abʼanoon
Ja mooso ma xuukochʼ ta xuuqʼax ja iik
Inin in ajlooqʼ chee npaq
Ja wixnaam xqʼajlisaj riiʼ chi jaaʼ tijooneel
Ja worol juyuʼ keemaj saamaj
Xa rutzʼaqatiil nraajoʼ
Qas xtzajaji ja kʼaten laj machet ja toq xpijtzʼ pa yaʼ
Ja kʼim xrexari ja toq xuumaj jabʼ
Ja wxaayiil Kemeʼ qʼiij alaxnaq
Nim rwa ruuqʼiij ja chʼajchʼoj raanmo
Wukuwik riij jar aachi
Jar Aa Poʼx qas utz laj winaq
Ja qʼabʼareel xpukʼij rwiʼ chwa xaan
At qajtiij
Koʼlirsaan ja npantaloon
Ja raqan cheeʼ qas nim
Yaabʼal aaqʼiij naabʼan
Xbʼoleʼe ja kumatz pa nubʼeey
Ja kʼayineel ikam kʼo wiʼ
Ja ti taaʼ jalox elaqʼ chriij
Jar Aa Teeko ma xa koʼ chi rnaaʼooj
Ja ti xten chitoon ti rujq
Ja nuusiiʼ xeenbʼanaʼ patam
Qʼanij jolojik ja nuupoʼt
Bʼanoj rey machet nbʼan
Ja nbʼaaluuk xxuulaaj ja xuul
Ja pa ncheenooj nqʼaʼx jun bʼijnel yaʼ
Ja am qas nchakʼamaʼyi
Kʼo jun nuutziiij Chiʼ Kʼwaʼ
Inin ma keenuutij ja tap iikʼ
In kʼo pa rqʼejquʼmaal
Ja kumatz xuuram bʼeey
Kimichʼoon chik ja xanakat
Jar iiyoom xmuuxaaj ja ti chʼuchʼ
Ixix xetijkarsaaj ja tzʼaʼneem
Jar uukʼuuy utz xin raqan jaay
At kʼo chqakojol
Ja nixkʼuubʼ ma qas ta utz chik
Ja rsij parkiiy qas utz rxin riikiil
Xa jun rabʼaaj tabʼanaʼ
Jar Aa Sayiʼs antiineem nuubʼan
Ja wachbʼiil chi saamaaj qas qʼoʼl
Ikaqʼ xuutij ja waanaaʼ
Kaʼiʼ qʼiij muqubʼ xuubʼan
Kabʼajiir xinkʼaskʼot nikʼaj aaqʼaʼ
Nojeel ja nnaquun pa jaa nyaʼoon chik wiʼ
Chapataj rbʼajniik jun saabʼal kape
Jar aakʼaal qas rbʼuqʼuun ja yaʼ
Ja kikaxlanwaay xkilubʼubʼaʼ pa kikape
Ja kamnaq tzʼiʼ kʼo rchuwiil
Ja yuuk qas kʼaqatnaq chwiij
Ja jun kutaʼm riʼ nkorkot chik
Qas jabʼel rtzʼejtiik ja sanaʼóorya
Majaʼn tuuli ja tʼoyol kʼiix
Qojtaq ronojeel ja tziij
¡Katojoʼ, qowaʼ!
Alaaneel jar iixoq ja xkami
Ja nuuchaaqʼ rojtaqij xubʼaaneem
Ja rxaayiil waajaap rqʼaabʼaan tziij chwiij
Ja ti chʼooy xkamsaxi
Aqʼoom jar altaniix
Jaa kʼaalaʼ jay xkʼajti
Jaaʼ xuutzak ja tiiʼiij rxin rxaayiil yaawaaʼ
At qʼaxal nuutziij
Ja chʼuuʼ qas ntzʼarar pa yaʼl
Ja naan tees nkʼaayiij
Ja winaq xkitojqʼaaj ja kawan
Ja ruuxaq qʼaaqʼ qas nraprooti
Tzʼijteʼl xkeekʼam to
Ja xkooyaaʼ qas qʼaxinaq rajil
Ja jekʼbʼal yaʼ xyojtaji
Ja muʼq xhcʼaqeʼe
Warnaq ja ti waal
Ja nataʼ koʼsnaq rmaal ja saamaaj
Xpaʼxi ja xojt
Xinkoʼs chi bʼaliineem
Ix kʼo chi kinaaqaaj
Yakol kinaqʼ
Iikʼ iikʼ ninpit Chi Maqʼan Yaʼ
Xinbʼeebʼej nwaay
Tabʼujkej eel ja neeʼ
Ja miʼx ma xa koʼ nchʼopooni
Ja nataʼ xuuloqʼ jun aráádo
Xchaqiʼj ja sojojk
Ja nuujiiʼ xuusep wijaʼtz
Qʼanij ma rukʼulaaj ta riiʼ
Qʼanakaxlanway nraajoʼ
Pa jojtaq xkeemol kiiʼ ja winaq
Xa chik kujuun ja woochooch
Nuutzʼiiʼ qas ti utz
Ja taaʼ xkʼaʼnir kumaal ja rmeeʼaal
Jar ookox kʼiy rwachʼ
Ja chaay qas ti utz
Kajiʼ ruupaam qʼab’aaj raqan ja kʼaam
Jar ajjachʼiiʼ Tan Palas xbʼano keewaay
Kow laj cheeʼ
Ma xa koʼ chi yaʼ chpalaj Aa Liʼp
Ja pakol bʼeey ma utz ta xuubʼan chee ja bʼeey
Xinmejmoʼ pa bʼeey
Nim ja nkʼojliibʼaal xyaʼi
Ja qʼeteeneel xintzʼet qas chʼuʼj rpalaj
Ja yaawaaʼ chʼukubʼaan pa chʼakat
Qas chememi ja yaʼ xbʼe pa sanayiʼ
Ja luus xtzijeʼ kaan jun aaqʼaʼ
Atet xattzʼubʼan ruuchiiʼ ja Ta Mariʼy
Jaruʼ kʼa ja keekʼaas
Xpoʼtaji ja rwachʼuleep
Ja kʼastaaneelaaʼ qas neeqʼolmaʼy pa bʼeey
Ja nuusiiʼ qas chʼojchʼik
Qas bʼichili ja jal
Pa nxokon xtzʼubʼe wiʼ jar iixoq
Ja nmóolta xqʼipitaji
Ma xraajoʼ ta xkupubʼaʼ ja cheeʼ
Ja ti nuuchaaqʼ qas nuukʼaq riiʼ raanmo
Chwaaq armiita nineesamaj wiʼ
Bʼaar laʼ rutzaqoon wiʼ
Ja nutataʼ xbʼe pa yaʼaaneem
Jar aa Weel jojkʼ nraajoʼ
Xa pa yaʼaneem bʼenaq wiʼ ja Tan Choʼr
Xuuli ja qajchanolaʼ
Pajoon chik jar ixiim
Jar aaqʼoom xinkowirsaaj
Ja lamunax joʼooʼ mokaaj
Ja qʼabʼareel qas qʼosiin chi chʼameʼy
Jar aakʼaal qas jurachʼaaj pa rwach
nima qulaaj
Jar Aa Lix xok pa cheeʼ
Majaʼn tuukuj ja rwi roochooch
¿Naj chee xajawabʼaʼ ja kaxoon?
Ja nataʼ xbʼerchokoʼ rxajabʼ
Takʼutuj kuyuuj chi re
Nkʼaatzin aabʼaj chi qe
Xtzuri ja nusamaaj
¿Naq in choponaq?
Ja rtzabʼuʼqaal tzyaq xporoxi
Ojoj qonojeel xoqpi Panajcheʼeel
Xukʼopiij raaqʼ chaʼ
Ja nataʼ kʼa kaamiik xbʼe Yabʼakoj
Qas nchiniloʼji ja chinchin
Ja rxaq ooj qas ntilil rmaal ja xlaajyuʼ
Ja ti xten xwopeʼe ja rixkin
Inin in chojmarsaaneel
Kʼo jun nlixtoon kaʼiʼ altiwit rwach
Ja rxaayiil ajtyéenda
Ja njiinaam qas kochʼol rwach
Ja woochooch xinbʼan cheqe nima koʼli
Xatteneloʼji
Ja polisiʼy xeeruukoj pa cheeʼ
¿Naq xjitʼowi jar aawijqaʼn?
Qachibʼiil jar awaal
Chaaqʼaʼ iiwiir xeenuutzʼet ja rejtal aaqʼaʼ
Rubʼaqʼoon jun bʼaaq rixiin Chʼuuʼ
Jar aalibʼatz rootaq ntzʼijbʼaani
Ja njiinaam yakol jaay
Qas ch’oliineel ja nuuteeʼ
Ja pa njuyuubʼaal inin, ma xa koʼ chi chʼoobʼ
Uliqajinaq ja watiʼt
Ma xa koʼ chi jayam kʼo chwe
Ja nkamíisa ya está qas richʼirik chik
Xkʼiyari ja ntijkoʼm
Ja kape xintij qas paqʼpoj
Jar ajtij mooso xbʼe pa waʼiim
Qas njekmaʼy jun joʼq chriij ja tzʼiʼ
Qas yakali
Ja ti nuuchaaqʼ xeerkʼamaʼ xikʼaʼy pujyuʼ
Ja Tan Palas xpajsaj ti raal
Juuchʼ tabʼanaʼ chi re ja keʼeem
Ja Ta Siʼl qas jabʼel
Ja smal chiʼ rwach jar iixoq qas jabʼel rtzʼejtiik
Ja chaqijyaʼ npit Kʼaqol Keej qas utz
Ja nuubʼaaq xchʼapeʼ pa qʼuux
Ja mamaʼ xkeeloqʼ xkami
Xinyawaj rmaal ja waraaneem
Inin ma kinkowini ntzur wajkax
Qas nqʼiinooj chik ruuqul
Ja rexkaabʼ ma xa koʼ chi chojqʼabʼal rkʼaan
Xkilotʼotooj ja chʼuuchʼ
Ma xa koʼ rsaamaaj ja bʼanol xajabʼ
Ja xaq cheeʼ kʼo jantaq nkʼaatzin chwe
Aa Teeko kʼin inin xoqchʼeyooni
Ja bʼeey qas nxibʼeeni ja bʼaakiiʼ kamsax wiʼ jar aalaqʼoom
Jar ee qʼosil jal xeebʼe chik jutij pa tikoj awan pa taqʼaaj
Ja siip ma xa koʼ neetiʼooni
Ja tzʼiʼ xsaluj jun wujch
Ja waanaaʼ qas xyojojooj ja bʼóota
Qas chʼaʼol riiʼ jar aachi
Ja wchʼaalaal xujak ruuchiiʼ
Inin xintzʼijbʼaaj ja bʼiix
Ejqaal ejqaal xtijoj riiʼ
Ma jun sikʼ nwaajoʼ
Ja waanaaʼ xbʼe najbʼeey
Jaruʼ tataʼajl
Jar iixoq xuujokʼ kape
Jar Aa Xwaan qas ti noʼy raqan
Winaq xeeyililiini ja wooj
Lajuj minúuta xinuxlaani
Jar aakʼaal xuumichʼ ja kinaqʼ
Ja qʼiiqʼ xqaasaaj jar aawan
Ja sibʼ qas nbʼuquqi nel pa rwiʼ juyuʼ
Rujikʼoon ja kʼaam
Nwaajoʼ chi atet natchʼeyowi
Qʼanij jun punameeta yaʼ xuutij
Ja kʼatan qas chʼiʼili nuunaʼ Aa Toor
Ja winaq leʼ ee ijqaaneelaaʼ
Jar Aa Góoyo xinruutoʼ
Ja wixnaam xa yuchul tzyaq
Xa chararaxik nraajoʼ ja jun chʼakat leʼ
Ja rqʼaaqʼaal yaawaaʼ xintzʼet xtzajq to
Bʼakʼbʼal siiʼ nkoj wiʼ ja kaloʼ
Ee taq yoxaʼ
Pa joʼooʼ taq nbʼajni chaʼ
Ja nuuchaaqʼ xjopij poqoq chwiij
Ja tiiʼiij qas kʼookʼ
Ja wajtiij inin senyoora
Qas achʼiʼy ja juleeʼ tiiʼiij xintij
Ja chapol tap kʼo kijuukuuʼ
Ja nuuteeʼ najiini nrijlaj rpaq
Jar aawabʼal riiʼiil qas ti noʼy
Ja yaʼaaneel xsokobʼaʼ ruuyaʼ pa jul
Pa rkʼaxwaach Aa Xwaan xbʼe wiʼ Aa Liix
Ja pwéerta xpintaʼxi
Xbʼe pa tzʼetoj ruchenooj

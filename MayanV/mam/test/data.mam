Ma cheʼ el yal txqan xjul nwitze, mixtiʼx te kywitz
Qa mibʼan qtxʼajon qibʼ nchi-etz txʼaʼk tiʼj qchʼit
Maʼ txiʼ chʼiʼx tuj tqan pasẍ txilen ubʼal chʼit
Tkyaqil xjal bʼaʼn t-xiʼ ich tuʼn
Nuch qoʼnaye mixtiʼ nqoʼxe aqʼunal, noqx nqoʼxe jyol chop tjaqʼile abʼj ttzi nimaʼ
Itzʼx nchamene
Mitiʼ ma chi leʼanqa tal nneʼla
Speqʼin tam nxuʼjile quʼn ma bʼant kabʼe abʼqʼi ttzajlen lqʼet
Ma chinxe awal tuj kojbʼen txe yaya
Luʼyax nimal qʼodʼ nnel ma Tu Ninchʼim
Najsama ntxuʼ naqwit jakuʼ tzaj toyiʼn jun jatzʼ ta nwaye subʼin
Antza kamiẍj tuʼn tjatz txʼajet tiʼj
Tuj witz te tnam te Kabʼ kan, nim chiʼabʼj at
Qʼuʼchma kabʼ nsiʼya tokx tuj qʼaqʼ
¿Maʼ bʼant qwa tuʼna Sikya?
Ma tzul aj bʼox xjal jayol tchej njaya
Tkabʼan xiʼ Loẍ yolal
Xwonk twiʼ naq pox
Aax ma kumtxʼaj xjal tzi tqʼabʼ xaq
Joqli kʼwal twiʼ twatbʼil kypon tman
Maʼ ẍuqʼax naq jatza
Nqokʼayina kabʼ tuj tnam
Ma kubʼ bʼune txʼyan tibʼaj jun kstal
Kykyaqil walineʼ eʼ bʼaj kyim tuʼn yabʼil
Ntiʼ tsajʼ xjal tiʼj saqach
Chʼix nkyima
Tzma xiʼ ttzyet kyjoyin waline
Pikyʼl tten xjal tuj nimbʼe
Jaql ja tpon tajwil qaʼla ew
Bʼajumaj wuʼna
Nim txa twitz kʼwal ma jaʼwal qʼij
Ma qoʼx kʼochil jun ja tuj jun kojbʼil
¿Alkye wiʼxan kyxola tzluʼ?
Chʼime nxi mutzqʼaja tibʼaj nk’wala
Juʼnxal kin tkyitar Chep ikytzan wekyʼ
¿Ẍoẍa qʼany kyel bʼixmo miʼn?
Ma tzʼok makoʼn Xwan tuj pa, kyjaʼtzan xnaʼn tiʼj qa at chull tkuʼx
Kuẍle taʼyetoq tat tej kypon xjal jyolte
Chʼojl xjal tiʼj liʼnaj ma chiʼw
Maʼ qinpaj pa tuʼn aʼ
Ja tzʼok xupana tuʼn qman ja’la
Txamin chib’aj ma tzʼetz nlaqʼoʼna
Txakbʼaʼnan tten jun tja kbʼantel
Ikyokx qjapuʼn qe almaj
Noq ajlaj tkʼaʼs ma jax tqʼoʼn
N-ajlan xtol tiʼj tajlal pwaq machmet
Ma cheʼ aj xjla kyja quʼn ma qoqax
Naqa ma kane chikʼbʼabʼilte tuj twitza, mya chʼux tbʼinchanjtz
¿Maʼ tzʼok kʼalbʼet juʼl tat?
Ma jax qwaye muqin iʼẍ, quʼn ma tzaj oʼyiʼn jteʼ iʼẍ qeye
Ma speʼrax tkamiẍ tuʼn bʼajleʼn
Kʼokʼj qwa subʼin
Mibʼan tok chʼikyat ẍuʼl tuʼn tal qʼabʼaj
Tjonkuxix nwitze, atzuna naʼl te qa ẍikʼoʼl tala
Kwentan yabʼ kyaqil aqʼbʼil tuʼn tbisin
Ma jaw chʼiʼn tal tqan qubʼeche quʼmtzan tzma xqo ule jaʼlin
Maqoʼxa qʼojlel te qʼa
Qupinite kykojin xjal tzmax ttzi aʼ
Ma bʼaj kychʼojiʼn xjal txqan ja ttziyile bʼe
Ma chin qelana tuj bʼe tukʼ wukʼala
Kbʼantel jun nxkʼubʼa qʼanxaq
Noqxax tembʼil i tok kʼowchet twitz tlamel ja
Mixtiʼx jun kytutzʼbʼil xjal kubʼ qʼoʼn
Maʼ qiʼpj nnabʼla tiʼj tuʼn tlaqʼet txʼotxʼ
¿Ma tzul ti lana laqʼol tkuch?
Nsbʼen kychuj ntxuye, oklo cheʼ okix chuj
Kʼil kʼuʼj tzaj tiʼj wale quʼmtzan miʼn xiʼ nchqʼoʼne tuj jaxnaqʼtzbʼil
Jweʼ tjos waline xkubʼ
Kabʼkaj tten loqʼ qʼintza
Mixtiʼ tipa tuʼn tjatz, axtzu kyeja tqʼona kubʼl
Ntzaj qtxu kyiʼj neʼ, qa ntiʼ qʼanbʼil s-ok kyiʼj
Jun tyempka ultabʼtziʼn tal tmuʼn
Maʼ chin tzyeta tiʼj ubʼil tuʼn warda
¿Jtojtzan bʼan tajtz tchjoʼna?
Nqo-aq’nana tuj kojbʼil
Ma txiʼ tlikʼpuʼn tiqbʼil tal tiʼj saqbʼaq
Alpaqoʼ maqoʼx tuʼn qajbʼin
Ate axtaq kʼwalqine nchin ok tene chʼakil nwitze tuʼn tal taʼl twitz kyʼjaj ẍeqʼabʼ
Ma txiʼ qobʼal qʼoqʼ tja tkompal
Ma tzʼanqʼiʼn jun tal wiʼ wibʼaq tzaj wiʼne tuj kupisant
Aj tchʼiy wale ok kʼokix jun nchemoje
Qtzikya
Nim jak ten wiʼilj noqat ntiʼ jbʼal
Tuj patbʼen ma kubʼ qʼoʼn tech
Maja bʼant jun laʼj tuʼn ntzikya
Atz xkuxa nxikbʼaʼniye chej tkʼitz xjabʼil triy
Ma chin jaw meltzʼaja tiʼj trat
Kuqexa qoʼ lolte qxibʼan
¿Al iʼj xjaw tolja?
Miʼn kubʼ t-xqʼuchamaʼna tzʼlom
Pakʼ ma jatz chibʼaj tuʼnqʼa
Al uʼn waʼj xbʼant chikiqʼij
Minatoq nel tnikyʼ kʼwal tiʼjo txilen yol kujsil
Nim te tzeʼ bʼaj tuj kʼul tuʼn bʼlaqʼaqʼ xiʼ tzaqpaj jnabʼi
Ma tzʼel tleqʼiʼn txʼyan tiʼj tal
Ul chʼonwiʼ qya laqʼol tam
Xpenl jun ti ttxʼabʼan us tiʼj nqʼabʼa
Aʼlixjo luʼ najbʼen te bʼinchabʼil xkʼoʼn
Kokʼa txol tqan chenaqʼ xkyij tqʼoʼn ajawal
El wina tloʼ qʼa lanch
Maqonaja tuʼn txqetleʼn tuʼn tqanqʼij
Nimtaq ẍin yoʼxinweye twiʼ saqbʼaqin
¿Tajbʼila txiʼya tukʼ lusiper?
Baqa chʼin kybʼet nimal xoʼẍ nchibʼet
Ma tukl t-xkyʼaqoʼch tuj tqʼabʼ xaq
Iltiʼj tuʼn ttzaj laqʼet jun itzʼaj tiʼj pon
Oxeje tbʼajlenkuʼx qtzan Waʼn
Ẍloqin te t-xaq ubʼech luʼ quʼn tzma ewi kux wawaʼne
Ma tzaj nchʼaloʼne Luch quʼn maʼtaq chon twiʼ
Wajxaq litra qʼeʼn ma bʼaj te muqbʼil
Chin xela qʼol nwabʼaja tuj tnam
Ajmes tzan til Lom
Tujxilo kakabʼ abʼqi qa ma tzaj chʼiʼn nsipe, quʼn wiʼyal tiʼj
Ma chin jaw sakypuje tuʼn tasyam xinaq
Noqat bʼeʼx tzaj tqʼmana weya ojkatxa
Sut ẍin jaw bʼixana tuj plas
Tbʼanil tuʼn t-xiʼ kytxa chip t-xe qkojin
Nim tajbʼlanan jun txʼinbʼil qe
Qʼajqʼaj nimal twiʼ qʼankyoq tzaluʼ
Oʼkx kybʼajx oq kye nimaq, atzan tal nuch kyej kykolbʼin tuj ttzi txʼyan
Qʼanaʼlan tzaj tuj nbʼekyʼa tzaluʼ ye
Tuʼn tpaj ta tkyʼajil mixtiʼx qʼoʼn tuʼn tbʼanti tjaya
Richʼan naq txʼaqan kamiẍj tuʼn tajwil
Mintiʼ kywa ncheja maʼ kubʼ
Ma tzʼok jun kyjan ntranjer tuj kʼul
Ẍeri ichin xta quʼn miẍtiʼj xbʼant tbʼinchet tuʼna
Naqaʼ taʼ Xoʼk Witz tiʼj tnam Liberta
Ntiʼx xpon qnabʼila tuʼn ttzaj qwa
Kaʼkaj qtena aj qiqana tze
Qa nintz qtxʼume njaw nkanin aj tbʼaj abʼqʼi
Bʼaʼmpunchaq tilbʼila tubʼchil xtzʼutzʼa iʼx
li txiʼ txʼembʼaj qsaqchi tukʼ tat weʼj
Lan tkʼitz xjal nkaʼyin chibʼj
Sikyʼ kʼatlʼ jbʼal
Matxi qo bʼaj bʼixine
Noq kabʼe chuch nel tuj jujun kyjaj kjoʼn
Nchiʼj qoʼxa qʼolbʼil nanyaʼ tuj muʼ? kojbʼil te Kanlaj
Ma chin txaʼja jyol jun qʼanbʼil te choʼn kʼujbʼaj tukʼil txin
Chʼix mi xkyim jun xjal tuʼn judas
Kchibʼantel qtzʼisbʼil nchiʼj
Ẍbʼibli te xjal tej tkane t-xol kjoʼn
Joratx i tkubʼ qoptzʼet qʼaqʼ te meqʼtzabʼil waʼj
Nlayx qo-ok bʼiʼn qa xmletzʼ qoyolin
Ma kyej nbʼinchaʼne kywa tala, quʼn qaj yaj tzula nchiweye
Jtojpa bʼaʼn tkubʼa?
Noqanx txiʼ tqana tuj tjulal mankan
A teʼ tnejil inxixtaq ntxʼultxʼun te aʼ netz t-xe witz elni
Texlenxa lajoʼn qʼa, tzmaxatzan o tzaj bʼiʼna
Aa til pospr te kʼopbʼil qʼaqʼ
Likʼl jun piẍ uʼj ttzil kʼaybʼil
Qa ma che etzʼ tzʼaq tkʼuʼj chemaj, majx nbʼoʼlj
Ma tzʼetz yal txqan kytxʼabʼen kʼwal wuʼne tjaqʼ watbʼil
Xiʼ tbʼiʼn kʼwal nabʼl xiʼ tqʼoʼn tman te
Qala bʼaʼn lutzʼun twitz qtxoʼw matzaj nlaqʼoʼna
Qoʼ qanil te jun alma axi’n
Najsama taye qajlo nim txqan wile matxi kubʼ nbʼinchaʼne twitza
At jun abʼqʼi nim sapalut tzaj t-xol qtriye
Nkʼant qʼaqʼ ttxaʼn tnam xi qkiʼna
Tjaqʼ jun kutxabʼ xjyeta ntzika wuʼna
Xi kymajiʼn oxe qpanke tuʼntzaj kybʼaj ten xjal qʼuqjqe tuja
Majx xkyej tjatzʼil qʼotj t-xol twitz weye
Lem txiʼ taj qʼaq tiʼj qjaye
Ma kubʼ kykyuwsaʼn xjal kibʼ tuʼmix tzʼikʼxa bʼe tuj kytxʼotxʼ
Kchinb’etala tuj tnam
Tzyuntza ẍeʼqʼ a luʼ at tuj qja
Ntiʼ ma kyaj qʼoʼn tʼerens tuʼn tman
Ma t-xiʼ nmana koxpil jun katxuj aqʼkʼuxbʼil tuj jun kojbʼil
¿Kyaj naj tpasa jun el?
Kkʼwʼel tkyimsin qnana jun ekyʼ te qchiʼ
Qo aqʼunal jun abʼqʼi tukʼil mij tiʼj bʼe
Mitiʼ ma kubʼ bʼaj jun pakʼ t-xaq tuʼj
Nikyʼxa jun mutxʼ wiyaja jal waja
Ma kusbʼi qkʼwaʼ tuʼna, nimxixlo qʼaqʼ sokx tqʼoʼna tjaqʼ
Ok tpon tzijbʼalil tzanxkytenka xjal nchi awan tiʼj kykojan
Bʼeʼx tzaj choʼn wanmiya tej wile jun lap kʼwal
Kabʼe kye wech kytzoʼtz najbʼen aj kyex bʼixil
Maʼ txiʼ twitz ntxʼuja tuʼn eleqʼ
Aku qokyim tuʼn chikʼoj
Nimx txqan natx qlontiye tuj kʼul
Ma tij txwiqʼal nqula twitz teʼ qʼany
Tzin nbʼant wuʼna awt tej ntiʼ
Ate tat Kums qyuẍa
Xel nchʼaʼlan jun njakyʼa te nchʼaybʼila
Ma nxtalaya xjal tuʼn jun tchʼex
Majx ma kubʼ bʼaji te jun tal wiʼ nloʼye chul tjaqʼ te bʼyol tze
Wijajaja nnipan tal yew tuj twabʼil
Nimqe amaqʼ xjal ma cheʼ ul tuj qtanam
Tuj kojbʼil atqe xjal ajbʼinchal
Kqo-okel ten txoʼlte twa qlibʼ
Chapchaj te qkape xkubʼ tbʼinchaʼna
Qo ewan qʼany tzul nimal bʼalan qiʼj
Ma chin kyeje yolteya
Qa ma txiʼ tnebʼeʼn jun xjal nebʼebʼil tbʼiʼx kjawatz tzi Si
Jol xkuʼx qʼij tiʼjxi witz chixi
Mixtiʼx naʼn wuʼne ja kyeja tzʼaqa nẍmoʼle
Miʼn kubʼ tyuxbʼaʼn ẍoqʼa tuj bʼe
Kchinkʼwelexe
Puro bʼuʼch jal tuj abʼqʼi jaʼla
Kye chi tzʼubʼan qatal kutzʼ tiʼj tchiʼal qabʼech
Ma txiʼ nriʼnka tuj kʼil, aj tjax tibʼaj qʼaqʼ
Oyintza ttxʼaqiʼn twexa te nbʼanbʼile
Neʼch qoqeye tej qkyej mebʼaye
Maxa kqebʼal marimp ok tul tajawil
Kabʼ kʼil tchikyʼel wakẍ ma tzʼel tuʼn bʼiyolte te
Kyaqil xjal tuj tnam ntiʼ nchaqʼnan tuj sabad
Atte tman
Ma jyomax tzeʼ kyuʼn ichʼ
Alol sula jaʼla, bʼix nchin aqʼnana
Jomjin taʼ nkʼuʼja tuʼn waʼyaj
Qʼontza jun tchibʼil nqʼabʼxekya
Qa nyaʼ tzʼisin twitz qwatbʼil nim squkʼ ateʼ tibʼaj
Xpetzʼl jun piẍ tzʼuʼm tuj tzʼis
Machinxa txakol te qʼa
¿Aʼl sul aj laqʼol sichʼ makyʼ?
Miyaʼ awleʼn nnok tuʼna tiʼj aqʼuntl
Qa tqʼij cheʼ maj nxpaʼxin tchus qqane
Xuy tok ttzon wakx wuʼne
Noqanx kyaj tswatan njuʼla
Junx kymodaya baqa at jun wen
Till ẍi tzaj chej tiʼj atzʼan
Majx kubʼ bʼaj chʼiʼn qawale tej ttzaj qʼeqabʼ, luxixteʼ tuj xoqʼl
Nim chʼim at ttzi qja,
Tujxa tjweʼyin qʼij xpon bʼaj qaqʼana
Xaʼran tel aʼ tuʼn xuʼj txe ja
Joqʼ sel wiʼna jun naq tzqij t-xul lanch
Nqakuʼ ikʼa tzeʼ nkʼitze tej tkubʼ xoʼn
Ma txiʼ aj nanyaʼ jasol tpon
Tuʼn tjeʼ nimal sjikyal nnok ttzeqʼan xjal
Maʼ tzʼex wakẍ twitz xaq
Wiʼyal tiʼj ptzoʼn jaʼlin quʼn matxi cheʼ aqʼ kubʼil bʼaj tzeʼ
Weya pwaq kb❜ajel te chojbʼilte qwa
Tb’anil tuʼn t-xiʼ qʼanxaq t-xe qja
Aqʼunbʼen weʼ ntxʼotxʼ
Luqeʼ ncheʼ yasin, atzanj tkubʼ kʼe tuj twitz aqʼwitzuntz bʼokil te
Mojmaj nchi-ikyʼx nwakaxa
Primx ma tzul juntl el majan aqʼnal
Qoʼ yolil tukʼal Las
Aʼlchi qa mintiʼ npwaqa?
Qina nan, bʼaʼn qyolinx
Ma txiʼya peyal pwaq tzija
Axla tzul tat yuẍ jaʼla
Ma tzʼel qatxʼpaj loqʼ tuʼn jbʼal
Mochʼochʼon in chi oke tzqij t-xaq tze
Machinxa maqul nmana
Chʼuẍ te Waʼn tuʼn tjaw ttxʼixpuʼn t-xim
Njetzʼjne taj xjal aj toqj tqan tuj xpoʼtzbʼil
Jun tal ẍjoʼq ichin sok qʼon te txʼolbʼal te titiʼ kyxeʼl bʼinchet
Nel tqchuʼn kuch tiʼj tiʼj tzeʼ
Ok nsabʼine ttzon kuch tuʼn jun chikʼtzeʼ
Bʼaʼla nqʼojla qman tuʼntzaʼn nqusin wen
Maʼ txi lichʼj tqul tkamiẍ
Loqin twitz nloʼya trasin ẍi jyet tuj txʼotxʼ
Myaʼxix bʼaʼn tilbʼilal qtanam setz tuj uʼj
Macheʼx qʼa tuj kupa
Sqʼar xiʼ tkiʼn tman makyʼ
Miʼna txiʼ tqʼumaʼna te qʼany chixiʼ quʼn ajtos
Merax tibʼ witzbʼaj sok tzʼajan jun tchloq
Twajxaqiʼn kol oʼ poniye, maʼtaq qo siktiye
Qʼamchuʼn tqʼabʼ tzeʼ ẍin kanana tiʼj
Majx el nakakan xjal tej tqʼwiʼ tuʼn tukʼa wakx
Xpuʼtz te jun xjal sok nkaʼyine tuj bʼe
At tsiqbʼil txʼyan tuʼn tkanet jil tuʼn
Niʼ yin tchiʼal kyaqilqa loʼj aj mataq aʼlajqa
Maʼ jokaj at tuj ntxʼotxʼa
Qa tzʼokx tsabʼina klawx tuj tzʼlan
Noqxix xkyej tjuptzʼaʼn Kyel tlamel ja tej sex oqi
Kuna tat --baya qʼa, bʼix til tibʼa
Bʼaqa saq qiʼja
Jnabʼ tzʼel jweʼ abqʼi txiʼylin tkʼwal nkyana jlajxeʼ
Noqxix jun swej ntriye xjawiʼl twiʼ qun atzan txqantil xiʼ bʼaj tuj schew
Aj liʼs til xinaq chitzan qʼunj
Bʼaq nchiʼye etz qʼoʼn tuj kʼaʼybʼil
Kyjaʼ i toktz tunkpet tujxa txʼotxʼ, tuʼn mi t-xiʼjal tuj
Ma bʼanix tchʼeky nqane aqʼwi tuʼn machit
Paql jun tal xuʼj txaʼn mes
Mixtiʼx nqo bʼanti qa nkej qʼoʼn jun qanbʼen tuj qwiʼ
Naqa patj tchiʼlil qwa tuʼna quʼn tok tiʼj qʼaqʼ
Bʼaʼnx ttzeyil njaye tuʼn tajbʼen te tuj twiʼ chuj
Noqax nponka nej watl ẍin nula makyʼ
Lakʼontza ti’j qbʼutx Lina
Kujx t-xiʼya lul ttzmel ich tuj taʼl chibʼaj
Ikytzan tteʼnx twitz qʼijo
Ma chin kubʼ mejbʼaʼnwa tuʼn tat
Nchiʼj chin xeʼla lukʼpil kʼul tuj kjoʼn
Ma kʼoxj qqana tuʼn abʼaj
Ma kubʼ tqesan ttzʼumal wakẍ makyʼ tuʼn kuchil
Bʼelajiʼnxa tjos ekyʼ kubʼ tzluʼ
Ma tzatzax qʼotj, kyjaʼtzan il tuʼn t-xiʼ aʼ tuj
Ma chinx chʼin wekyʼ bʼetal Twiʼ San Pransisk
Kʼanxa tʼal malma tuʼn tikyʼ kyaq tiʼja
Latzʼuʼn ma tzʼok t-xol ich tuʼna
Kyeʼyex kin nimal Twiʼ Tu Xmaʼk chichitzan xjal
Mayax txʼabʼan tiʼj naq txʼyan tuʼn aʼ
Ma kyej oʼyiʼn jweʼ kyʼjaj ntxʼoʼtxʼe tuʼn nmane
Jun jaj tnuqal nmesa
Ajo ma kyej tuj ttzi motor ajo tkokʼil nqʼotaje
Ma tzʼex sewewen jun laq ttzija
Noq chʼintl miʼ xqonaja tuʼn xkyaqan chej saj qiʼja
Oot txʼaʼn xjabʼ qamiyaʼ tok kalsetin
Jweʼ qbʼaje oʼ oktene txolbʼal kye xjal tuʼn kywaʼn
Miʼn jaw tchitoʼn txa txʼotxʼa qʼokyʼ
Ma tzikyʼ tan nuʼẍ tuj tutz tjaw twitz kyaʼj
Matzan chixajan qe tman qalan
Chʼabʼ chʼabʼ, nnipan ttziʼ wena
Ii tex xoʼt ti chibʼaj, maʼ tzuʼwaxjal
Kyajax tpox ma kanet
Noq gana xbʼaj jusan tqan kjoʼn
Junikyʼ tzaj tiʼna, qanuch, qamatij noq tlaʼ tibʼ
Nxiʼ tzqij txʼotzxʼ tuʼn lansbʼech
At t-xmakal awal bʼaʼn tok te qʼanbʼil
Ma kubʼ tchleʼn wale
Kyaq tiʼj jun tal ntora ma kubʼ
Kkʼwel neja maqol twitz qwakax
Chux luxana nkyʼajal
Koj kchinxeʼla leʼl twitz ixiʼn
Minti bʼant tiqat jun iqtz xnoqʼal wuʼne quʼn akʼnaj
Tis tkʼoleʼ tzan xjal ex twitz xaq jnabʼa
Nikyʼx taka ma kuʼx tuj kanyon
Ma tzʼetz tkʼẍamiʼn jun twitz ixiʼn tokx tuj ttxaʼn
Bʼich bʼich, chi tal kʼwal kyiʼj tal ekyʼ
Nim tzʼlom tzaj at ma Tzixoxch
Qʼiʼn jun kutx chaʼx chenaqʼ tuʼn xuʼj txaʼn tkolbʼ
Nchiʼj kxeʼl qtxu loqʼilta jun kuẍbʼil te toyaj te nan yaya aj tkubʼ ikyʼsan tabʼqʼiyil
Noq tzaqpaj qchej
Ajo txʼotxʼ chʼuqli ttzi tja rit ajo kysaqchbʼen kʼwal
Qa maʼtaq qoqax ncheʼ el yal ẍqʼuʼn tuj qbʼe, teʼqeʼkx t-xe chʼum
Nimqa aj ichil maʼ cheʼx pres kyuʼn warda
Nchʼyon tnqane kye ttxʼaʼn tzlan
Tzʼutzʼ te najbʼen kye kye xjal te tilbʼil txʼotxʼ
Nqo kubʼ meje aj qpon twitz kʼuʼlbʼil
Maʼ t-xiʼ jun ttxʼiʼxil laqʼen tuj nqʼobʼa
Ma chinxa bʼetal tukʼ ntzikya ma Tzi Alwun
Jun tzeʼ najbʼen te pitxkʼabʼil te qʼaqʼ
Nxiʼ txin bʼikʼol jun bʼikʼoj tsi twiʼ peʼn
Kutxaj xkux bʼaj sqal tuj chiʼl
Bʼelaj tabʼqʼa tal nchmana
Sjoʼw ma kyaj amj tiʼj txin
Tzmaxiʼx xiʼ taqʼ bʼantil nchuniʼne
Mayax txʼatan xkubʼ takʼal t-xaq tzeʼ twitz txʼotxʼ
Q’intza jun kʼuẍ quoqʼa
Mintiʼ s-el qnikyʼa tiʼj qʼa
Machorla naq bak, naʼx tkubʼxa jun taljal
Qa tzaj toyiʼn jun nxkʼone quʼn atzpetzuntz taʼ tjayil tkyʼitza
Mat-xiʼ qʼa tuj tko obʼil
Bʼiq sex xjal tuj nqʼabʼa
Chjontala Qman at twitz kyaʼj machin-anqʼina
Iqo-ok ten maqtzʼulte kyxbʼalan qman
Ma wile jun xjal sbʼuʼk tuj kʼaʼybʼil
Ponix tb’inx kywiʼ tal ẍpoʼq iteʼ tjaya
Lachʼpuʼn sok wuʼna tibʼaj jun tros
Maʼ pon or tuʼn qwaʼn qʼany
Xjul naq pakẍ kina
Bʼunsin kuxa qmuqan tuj taʼl chiʼbʼaj
Myaʼxix bʼaʼn te jobʼensal te qsiʼ
Ma bʼaj kabʼ xjitzʼ jal kyuʼn tal bʼich
Mana chin waʼla tuʼn t-xojbʼeʼnqʼa
Noq ok tkotbʼaʼn aqwil tiʼj tqan kychan
Kyaqil qe Ajqʼij nchiwaʼn
Nnok tkʼachuʼn jun twa tlibʼ
Oox el ma chin kubʼ tzʼaqa tuj wila
Nchi’j qoʼxa kʼoxil saqchiy tuj a’
Nim xoqʼal nten tuj jbʼalal
Tuʼntzaʼn mina xkoʼxa saqchal
Kymuʼtz twitz molta qʼany
Nimx tiʼchan nxi iqʼit tuj jun pa
Chjaj jax tqʼoʼn te tlambʼil tja
Maqo-elpina lolte txin
Jomajx tzqij kʼul tuj koresma bʼix ikyx txʼotxʼjo
Mayax tzʼiʼnaja nimal tqan qʼij makyʼ
Chomna twiʼ til xlinaq xkyetl ma chiʼw
Txajin te qsiye, quʼmtzan ojqel xkʼanti
Aj kokx kyewiʼn kyibʼ siʼky tjaqʼ chiʼ, nqo ok tene xyul kye
Miʼ tzʼok qqʼoʼn tyasb’il txin Mal
Juʼy txe nẍlinka tuʼn chnaʼ
B’aqʼamaj wuʼna
Majx bʼaj kyxpichʼiʼn eleqʼ tuj njaye cheʼ chilo qa attaq pwaq kʼuʼn wuʼne
¿Tzʼuʼm twitz t-xajbʼa tkuʼx?
Ma kubʼ npiẍine jun pan, kyxol wale
Qoʼ wukʼala qʼoy
Ma kubʼ tkʼaloʼn xinaq wiqatze siʼ
Ajo latzʼ kʼul tok tiʼj tqan chenaqʼ mina nttziyen tuʼn tpuqin
Ok ttzqiij bagas axjal nnokx tjaqʼ perol te txikbʼil tʼal
Nim qkojine bʼaj kyuʼn chʼel jnabʼi
Qa mina sok juʼl tiʼj kjoʼn bʼeʼx jaku kubʼ bʼaj tuʼn kyqʼiqʼ
Iltiʼj tuʼn tbʼaj tpachʼuna ich bʼaʼnxix tuʼntzan tel tzotz twitz
Tjaqʼ twatbʼil okxa wewiniye t-xjabʼ
Kk’wel nmuʼna xkoʼya nchiʼj
Jun elx oʼ chinx aja ma Yolbʼaʼ
Noq junjun chʼin xjal mibʼan tzʼaqʼunan tukʼil bʼanqʼobʼ
Baqa mans tchonal nimal txʼaʼk
Mixtiʼx te chʼiʼn qsikʼbʼetze kanet qpone, quʼn maʼtaq txiʼ kybʼajsaʼn kye xjal
Aj kojbʼil weqin, bayteʼ miʼn
Ma t-xi aj txin qʼol chʼin kʼloʼx tuj chʼebʼil bʼutx
Noq n-oqʼ qal bʼaʼla at witzb❜aj tiʼj
Maʼ chinx weya siʼwil tibʼaj nim witz jaljal
Bʼukʼl tjaw nimal xaq tzjja
Nach tnabʼil aj tzʼibʼ nnaqʼnan wukʼala
Noqxtoq atl Nikʼte t-xe kyʼajikyʼ tej xlajet wuʼna
Niwiwin kabʼ nbʼanttaq kyuʼn xjal tnejil ante jaʼlin qkyʼyejin
Txijli twitz trasni awank ttzeʼl tiʼj tja Panch
Ajol naq txʼaqan asdon wuʼna
Alqʼaʼn ntzajaya tuʼn nchmila
Ma tzʼelbʼaj tkʼaʼ bas tuʼn ẍlaqʼ
Nim toj tqan nwexe
Jaʼla tumal texta chʼit, ntiʼ qʼinchal
Ma chin bʼaj kychʼotiʼne xjal quʼn yaj ẍin pone tuj bʼuyjtibʼil
Maʼ kuʼx tena t-xol chenaqʼ tukʼ tal tkucha
¡Ayix taʼ, taʼ tukʼal tximbʼitza!
Pur waʼtz kyxajbʼa kyimna nxi kyiqan ok kykyim
Iteʼkx qalmaj tuj chʼlaj
Noq jte’x kʼaʼ tzaj tina
Aqe kye neʼẍ noqx tuʼn chʼubʼaj ncheʼ anqʼina, mixtiʼxix ncheʼ yabʼti
Chiʼ txa cheʼw tuʼnj nim asukar kuʼx tqʼoʼn Mak tiʼj
Maʼ chin sekyʼpaja tuʼn nimal saq labʼaj
Ntiʼ tchʼixbʼaya
Naq nkux nnubʼiʼn npane tuj nkapeye
Ok kybʼelix ttxkoʼna lajuj tqan bʼoʼliʼn atzan taʼl kyxel tkʼwaʼna tuʼn tel tchʼyon tmalil tzalj
Chʼix kyjaw poqʼl qe tal nbʼicha
Ma tzaj tyabʼ tkʼwalbʼil Matey
Jaw tschʼiʼn nxuʼjile jun uʼj tkuʼx tuj tbolsil nwexe
Maʼ tzul tat Wel bʼoqol kʼul tuj wawala
Ma tzaj metzʼin tuj nwiʼye tuʼn qʼij
Qama oqʼ ẍin neqaʼ tiʼj tjaya chʼixtaqpatzan tnaja
In okten qʼapoj aqʼil taqʼil tbʼoch
Suk xinaq tiʼj saqbʼaq
Ma kubʼ jun nimal nkanbʼa xpichaqʼ
Tuj mlaj matzaj qina nim xle’ky
li tbʼant jun nxobʼla yobʼl kye chʼel
Maʼ jatz twuqʼ txʼyan tuʼn maʼẍ xiʼ qʼoʼn tuj ttziʼ
Noqx nchuqʼan qkʼuʼj ti’j qkʼwal
Winqanjweʼ twiʼ jun eʼlan
Tzʼupuʼn sok chʼiʼx tiʼj nqʼabʼa tuʼn txin tij
Qa abʼtziʼn kyan ajsmartin nxiʼ junjun saq tuj oxoxchaq qʼobʼaj
Tow chitaj tẍoqʼ tej tel tzʼaq
Aqoye oʼ jaw bʼinchante ja te kawbʼil
Walan ttxʼotxʼ wakẍ tuʼn tel tkyʼajil jun xjal
Noq kabʼe kyʼjaj nkojineʼ sok wamaʼne tiʼj jaʼliʼn
Junx tja Kyel tukʼil njaye
Tzaʼn tten, bʼaqa yaj bʼant tu’na?
Noq xiʼ qipaʼne kʼwal tiʼj tman
Kyjaʼyin kynabʼil amqʼ kyiʼj ojtxe xjal, ikytzan jaʼla
Naqxix eʼ bʼaj ok chʼuqe kyaj xjal twitz ja tej ttzaj qʼoj
Nchipikan nim no❜ẍ ti❜j awal
Pena xkyʼisj jun xpetzej siʼ tuʼn
Tuj laj tjun syent abʼqʼi okyim nchmana
Noq yal chakʼ ti twitz tqan
Bʼorli te xjal tiʼj meẍ tej qponeʼ quʼn axtaq tbʼaj wan
Ma txiʼ aj makyʼ, per tzʼinan tajwil ja
Ma tzʼey txiʼn tuʼn txbʼukxil aʼ tkubʼ twiʼ qʼaqʼ
Chʼima xqo-ok txa’na tuʼn jun qʼaq ambʼ
Kokal chʼubʼat chʼintl tzi ja
¿Ma tnaya xtxalpaja qʼany?
Ẍleʼj ma tzʼok tiʼj twiʼya tuʼn
Miʼn tzʼex tlamoʼna nchanke
Maʼ ẍipj nqʼabʼa tuʼn saqbʼaq
Noq nchilan kʼwal kina
Kjawal tsuʼna twiʼ mes jaʼla
Axtaq nchojin qkojine tej tkubʼ txun cheʼw
¿Ja taʼ nxbʼalana tuʼna nan?
Oʼk tkubʼ pax tbʼel waʼye
Nim yajbʼil nnikyʼ kyiʼj xjal tuj pink
Baqa mans chi oq nimal chʼlaʼj
Matziʼ pokʼix te ttzeyil tjaya
Axtaqna nuch, a ok qʼoʼn te chʼlajil te kyja rit
Qa tzʼel ttzʼolin chʼiʼnta tiʼj kyloʼ wale
Ukkk, yaqa mans nimal taʼw qʼaqʼ
Makyʼixbʼe nqana tu’n jun chʼut tze
Xk’weʼn wab’aj bʼaj kytziqijsaʼn qchman ojtxa
Jaẍaẍan ma tzʼok txʼotxʼ tuʼn aʼ
Puro xok ti tiʼj tqan naq kape
Miʼn labʼta tiʼj xuʼj noqanx tzaj qloʼ bʼiẍ
Mlay cheʼ ul xnaqʼtzanjtz tuj luns quʼn ok kʼokil chmajtibʼil kyuʼn ajxnaqʼtzal
Malichʼj qpasa tuʼn qʼa
Ntiʼta nkubʼ twa tkyimna qʼany
Tzmax xqo siʼwiniye twiʼ pombʼil cheʼw
Ajo tal qjaye te loqʼ atzan kʼachbʼil qʼaqʼ te chʼlaj
Noqax tkuʼxka uqʼj jun xjal tuj aʼ tuʼnj kyimna
Tutzli Wel tibʼaj jun xkʼubʼ
Juʼlan jun karmel xiʼ qʼoʼn te
Machinxa tja Mal Nantz
Ncheʼ jaw bʼuijin nkʼwale tibʼaj kytul, quʼn naqtzan jun kytul
Majapan tzʼachoj twiʼ qkojan
Xiʼ kytziyiʼn xjal ajo kyej qʼumaʼn tuʼn qʼanil
Miʼn jaw tqʼatxpuʼna xaq
Tuʼn tpaj iqatz mat-xi tziʼnan tzal qiʼja
Xpaʼtz te tal nwakixe luʼ quʼn tzaj tyabʼ axtaq nuch
Naʼmx tkʼusj noqʼ qu’na
Kykyʼiʼ tajwil pink tuʼn tjax twiʼ kykʼuʼj mebʼa
Qa ma txiʼ qyekʼin taqin kan tuʼn tal qqʼobʼ, nel qʼay
Jilchi tzʼisis tej tkyej qqʼoʼne
Qʼeʼl kubʼ tqul ja twitz txʼotxʼ
Meqa moẍ twitza tu’n ntiʼ kanet tuʼna
Kujxix tpaʼljtz matxʼetxʼ
Nim qmansane xbʼaj tuj abʼqʼi luʼ kyuʼn ẍajʼw, noq chʼiʼn te bʼaʼn kyen kyqʼoʼn
Ax liqʼ yin naq mebʼa xuʼj
Awo ikyʼx qʼinta jal tibʼaj aʼ
Machinbʼaj aqʼnana
Ajtzan tbʼant qsiye nchinx chqʼoʼne jyol txibʼ quʼn najbʼen te twiʼ tqul chej tuʼmix kixbʼiya
Ma tzʼel wankʼaʼna nkamiẍe quʼn ma tzʼilix
Tunl aq tqʼabʼ tzqij tzeʼ
Bʼesli te nimaʼ tej xqo ikʼtze tuj
Ma qo yabʼtiye tnejil, tej xqo tene tuj mlaj
Qa tzaj tqʼumaʼna weye jtoj ma ten ambʼil tiʼja tuʼn qxiʼ yol chʼit atz jaljal
Aj txiʼ tkʼabʼiʼn tuj ttziʼ nokx nqʼoʼne twa
Junx kqo-okel ten waʼl kyaqil
Bʼeʼx kʼa qojax tíbʼaj bʼe aj ttzaj jun tij xjal
Qa mina nchibʼet qchej bʼeʼx kxel tqʼoʼna kytapojal
Aj il qoʼ toʼ tzluʼ twitz txʼotxʼ
Nkʼiʼya chinxa kʼayil txan tuj plas
Mitzan chʼinteʼ baqa jaka kyisj tuʼna
Walan ntzaj is tuj quq txʼotxʼ
¿Al uʼn sok chʼaʼwan nkyʼajala?
Tzʼobʼ xjatz tqan tuj xoqʼal
Kux tzʼaq jun kar tuj tqʼabʼ xaq qubʼixe
Txakajan tten tiyaj tuʼn
Maqoʼx panal tiʼj qchelan
Jweʼ kyjaj kjoʼn xbʼaj qpaqtzʼuʼne twi tuj jun qʼij
Matzʼel kʼabʼchaj qja
Kyu’n q’a tzul t-xaq tzaj
Kakaẍt tkubʼal jos kyuʼn chnaʼ
Qa ma qo ex bʼet tuj tqan kyeq tzkam, ncheʼ ok lakʼpuj twitz qiʼj
Mixti txiʼ tqʼoʼna twa txʼyan quʼn naqxix xbʼaj t-xtoliʼn
Neʼx twitz tqan tal la tzʼok twitz
Tzanx kytenka nuʼẍ nchi itzʼj, puro tuʼn chubʼaj itzʼqa
Ntiʼ twitz wila, tzaʼn ten tuʼn wokxa txe pres
Maʼ txiʼ nan kʼayal xkoʼya ma Chojil
Molin te uʼj aj tkubʼ qpatiʼn
Nqoxjiqʼana tuʼn bʼaʼn qo-aqʼnana
Mixtiʼ sul te xjal aqʼunal jaʼlin
Letzʼan saj jbʼal qonikyʼen
Kye chiwaʼn naq chʼit tiʼj twitz kyʼajikyʼ
Ma tzʼokx qxyuʼne jun ichʼ tuj tjul, tuʼnwitlo tetz
Majupil njaya
Maʼ tzul jun aj saqkyʼajaʼ bʼetal tuj qtanma
Matzaj wina jun qnoqʼ laʼn tiʼj
Pura ttxʼaqan ni tlamil chej , kjawal tzal tiʼjjal tuʼn
Mixtiʼx ẍeʼ onintl kye qẍkompiʼt qukʼil tuj abʼqʼi luʼ
Ma bʼaj nchichaniʼna txʼotxʼ txe seboya
Maʼ kubʼ bʼaj twitz lanch tuʼn eleqʼ
Chikʼlx wab’aj tuʼn xuʼj tuj plas
Chankli te jun tqʼobʼ bʼaqman tibʼaj tal kjoʼn axtaq njawiʼl twiʼ
Chʼima s-exa tzʼaq qnuʼẍttxaʼnwatb’il
Nim xjal kyajbʼil tiʼj marimp
Koyli toq jun kan tiʼj tqan maʼr
Ma tzʼel jun is tiʼj twiʼya tuʼn abʼj saj kyxoʼn xjal
Ikynajo tzeʼn matzaj tqʼmaʼna
Ma kubʼ tchibʼiʼn nxuʼjile noqʼ quʼn ok kʼokix tchmoʼn jun pas
Kk’wel nli ẍina t-xaq uʼj
Tqʼwix te nim qkʼas
Laqʼbʼantza qẍila tzaluʼ
Kchin-okxa chujil jaʼla
Ajo tyabʼti, majx kyej mal tpichʼ
Yaʼqa al xaq nchiw
Sqewl jun xpret twiʼ kyaʼ
Ikyx kin ttxan ichʼ ikytzan bʼan txan bʼix oʼkx at tjaqʼ
¿Maʼ meqʼt tsqʼunbʼil nanyaʼ tuʼna?
Kʼokʼj qloʼye trasni saj tlqʼoʼn nmane
Mayax uxan nimal kʼuxbʼil twitz jawl
Tzinyax nluʼlan tuʼn nimal scheʼw
Noqx tolin a ttzi noqtzun nokx meje qtzan ntxuyeʼ, mejin tel aj tokx ttzi tpach aj txiʼ wtal
Kyeʼyex bʼitzan ẍpoʼq tjaqʼ pon
Ma tzaj tyabʼ qbʼoche alil
¿Jteʼ tloʼ xiʼ tqʼoʼna?
A ntxuye nkubʼ xoqʼlinte ttxʼotxʼil qaq¿une
Ma txiʼ tatzʼmiʼn wakx jun maʼl atzʼin
Leqli taʼyetoq kutzʼ twiʼ tze
A qman Santyay tok te wulaye
Ok kytzajil tlqʼoʼn kabʼe aqʼ ta qkʼwaʼ xtxuʼn
Quʼna uʼla
Sliʼnk tiʼjqʼa nchʼupchinqʼa
Mixtaqnatiʼ nqo okslanjtze oʼkx qexe
Tuj koj kʼwel bʼinchet jun jeky pon te qanil jbʼal
Qa ma bʼaj naj qiʼj tuʼn tqʼasbʼaqil kʼol, kyuw nela
Najbʼen bʼaq te slepbʼil twex tat tuʼn nan
Kina naq ẍleʼ xuʼj taʼ ma chiʼw
Nchin-etzina
Aa jun tzalajibʼil xel nqʼoʼna te chojbʼil jun onbʼil ma tzaj
Mas nuch qʼabʼtibʼ twitz xyubʼ
Kux txiʼya kwental qja luʼ at twiʼ muʼlaj
Pox pox, nqʼajt naq pox tjaqʼ tzaj
Ojqel qo kjone qa bʼunin txʼotxʼ
Tnejel kkʼwel qchewin qwa
Noqx nlemjin twitz txʼotxʼ maʼy
Nchinmeltzʼuna wabʼaj tuj xkʼoʼn
Ẍo ẍo, ẍin nipana, ntiʼx sokx tuj twiʼ yoqʼan
Kʼaʼ tzaj tloqʼoʼna jun pkʼoj kyaqkojte te txʼajbʼil laq
Naqx bʼuʼl aqʼunal twiʼ tpeʼn xinaq tzankuʼ nqo el sqix
Xiʼ nkapeyiʼne chʼiʼn t-xe xar tkuʼx tiʼj qʼaqʼ
Txaʼj nan lisil kyxaq lobʼaj ttzi nimaʼ
Ch’oʼlimila ti’j lobʼaj
Ma chinx aja jwebsil, laqʼol kabʼ alma nxiʼna
Nlay waʼn bʼix nlay anqʼan jun xjal qamibʼan tyolbʼil juntl tnom tuʼn
Nim tzʼaqam at txaʼn kyaq xaq
Tuj bʼoʼt tkuʼxatoq tpwaq qʼapoj tej tjatz tuʼn eleqʼ
Ul jun ma reqʼ xinaqʼ chqʼolqeye tuʼn qbʼajxe bʼilte tyol alkalt
Ma kubʼ walamaʼna jun chej
Tujxa ox xjaw kchitzajal aqʼnal wukʼala
Kux tjaxa tibʼaj ja
Aj kyqʼiqʼ nxiʼ qjiqʼoʼn, a nnokx tuj qtxaʼn
At jun xnaqʼtzbʼil nnok tuj skweʼlan
Machin-ela twitz
Chʼal xkyej tzʼaq xjal tibʼaj chej tej xiʼ bʼukʼj
Maʼ skʼarax twitz tuʼn puj
Kuleyanx xoʼja tiʼj qaʼlan nan
Maʼ ujlan Yek txe xleʼk
Nim bʼyaʼ nchijaw anqʼin tzeʼn ntzaj jbʼal
Noqa cheʼ ok kychikʼtzeyiʼne chʼejem quʼn ncheʼ wan ẍtʼiktuʼl
Omojeʼ jun nkʼwaʼla
Nox okten kʼwal jtol txqan tjul teʼ tpax kʼwil tuʼn tzeʼ
Ja ma txaʼyiya? Ma chinxe elni
Nach tchonjtz tkyanal xul
Skʼoch tiʼj naqʼati kuʼk
Aqaya chixeʼl kanil tiʼj qman
Maqʼoʼn kuʼx qchiʼ xkoʼya tuj tal kʼil
Xobʼajil qe kye txʼyan qa yaʼl cheʼ tzuyin
Noqxix nkyej kypitzbʼane, eʼ extzan bʼettzu
Noq jaw tpatqʼuʼn Minch jun apast twiʼ peʼn
Kyeʼyex tswakal nimal sijan
Kbʼantel jun tx’umbʼil tu’n tqan matxʼ tze
Leqʼch taʼ kojbʼil te Apox
Nchiʼj qoʼxa ikyʼsal tqʼijlal qtxuʼ
Kʼola txin Tiʼn n-ok qseʼna?
Xi muljqʼa tujaʼ ex chʼime jaw seky’paja
Bʼaʼn toʼ tuj qja
Qoʼ qʼexnel tuj chuj qʼayn
Iilx tiʼj tuʼn tajbʼlan lapis quʼn te qtzʼibʼbʼil
Ma ẍyawax nqana tuʼn cheʼw
Junchʼin qkʼwal nkʼaʼchin qi’j
Kye kʼan ti nchmana Tleẍ tiʼj qʼeʼn
Tuʼn tẍleqal, nchi kubʼ naj ni twitz twitz txʼotxʼ
Ate tnejil nbʼaj wiqbʼet te twitz gles tuʼn lobʼaj, ex ncheʼ ok yobʼit peq ttxlajile
Kyeʼyex tbʼinx tbʼitz naq waqlaq
O tzaj qʼamaʼn wekyʼ, ke at kabʼ chej tukʼal
¿Al e aj xtribuk luʼ?
Ma txiʼ qsichʼiʼn qe tal maʼẍ tuj joqʼ tnejil
Maʼ naj tpwaq tuʼn xtis
Nchon tu tas noq tkuʼxlen kyʼexan makyʼ
Xojjj nnipan ttzaj jbʼal twitz kyaʼj
Noqxix tut te attaq tzaluʼ tuj tnejil maj qule
Tuʼn ttzqʼaj naj qchiʼ qʼoʼn kub’a tlamel kʼil
Machinxa lajel kyiʼj chip
Kykyaqilx kʼwalbʼaj nchi mojin tiʼj taqʼun kyman
Nten weye japuʼn tzmax twiʼ Paxil
Noqx bʼolin tiʼj tkʼxuʼ tat tej t-xiʼ lolte tuj qʼaqʼ
Mitiʼ kʼambʼil tukʼal
At junjun jil qʼiʼn jebʼaj tuʼn
Kykyaqil albʼaj naqʼlexix tiʼj kytxu
Ax tok, matzaj qina
Aa chiʼaʼjbʼ xaq nnok te txun
Kʼojli ttzi bʼe tej wikʼe ttxlaj
Ma qatan tjaw kyqʼiqʼ tzi t-xuʼk, tbʼajlen waʼn
Noqxix naʼmbʼil yolan ma xjal aj naqʼunan tukʼil nchmane
Nim xkʼoʼn machipax twiʼ qja
Ma tzʼok nqʼoʼne tiʼj wale
Chill chill, nnipan naq chillxaq tkuʼx chiʼw
Maʼ tzakj ntxabʼila kyuʼn kʼwal
Ntzaj choʼn qwiʼ qa maqojaw sutan
Oʼkx wale tok te chel
ma cheʼ bʼaj anqʼinile kye aʼlix tmoʼsil waline
Matzʼex tjakan txʼyan nwaya
Machinxa chmol kye xjal
Noqxix itzʼaj txun najbʼen weye tuʼn tjaw bʼinchet njaye
Qʼintza jun ttutzʼbʼil qtxu
Apaqaya tuʼn kyula?
Liʼj tpayal tjos tor
li tjatz kubetat aʼ tuj xoch
Japan kyeja te tlamel njaye aj kubʼ tbʼinchaʼna jnabʼi
Kubʼ tbʼisiʼn xjal qa mya bʼantaq tok bʼinchal te
Aa njax nbʼekyʼa tkʼuʼj joʼmbʼil
Tuj pechbʼan xjaw jilj
¿Tiquʼn mixti xpona tuj bʼuyjtibʼil?
Ajtnam nan Lina
Maʼ chrenkyax tqan tawal tuʼn majada
Atz oka qejeya tiʼj tbʼutxʼ jaʼ
Qoʼ bʼetil tukʼal nkumala Twiʼ mich
Ok ten qkʼwal kʼuẍpil kye bʼech
Ma kyim qwiẍe, qʼeq tiʼj tuʼn yabʼil
Machinxa tzma jlaj
Tbʼanilxtaq nim qʼij naqtzan ajo oʼkx kytxʼujti xjal quʼn oʼkx tjaw chʼawj
Ẍbʼililin sel tub tuj nqʼobʼe
Tzubʼan maj tʼal tzibʼaj twitz mant
Ma kubʼ nrichʼine jun nkamiẍe
At xjal qʼaq tchibʼjal, saq bʼix qʼanbʼolan
Noqx ayalaʼ tzaʼnkuʼ lo, qa tajtza kyiʼj
Qa nchiloʼna nim paʼch lobʼaj, kyjaʼxtzan kyala tzul
Ma chin aqʼunan weye te paʼl tuj siʼ txeljubʼ
Aʼlkye ul tukʼala ew?
Najchiʼj bʼaj qʼij kyxol ẍnil
Ma tzaj nẍkatine ttzeʼl tiʼj nxuʼjile quʼn ma jax jun kyʼeq ttzeʼl tiʼj
Aawta ul te nxuʼjala ojtxa
Xinxj ttzʼaʼl tal chej tuj bʼe
Ma txiʼ t-xyatzʼana tuj twitz xuʼj
Ma chinxa kʼasol tukʼil ntzikya
Chjetzʼli taj tal xjal tpen kʼaybʼil tej saqʼpon jbʼal
Noqtlaʼ tibʼ tkosa txe tja
Mojx tkyeqil qʼij nul te kawil
Ti tkyʼabʼil txʼyan tokx txe weʼya
Sojil lo te nqo iqʼin quʼmtzan mixtix nel bʼan te qawal
Xwoʼl ti ttzmal naq tal kuch
Achʼin nanyaʼ ma t-xiʼ nikyʼsil kyaqqʼoqʼ jaʼlo
Tnejilxiʼx eʼ bʼajx twiʼ kʼoxton
Ma xtuʼp tuʼnj xbʼaj ilʼlan
Kyeʼyex tani tpubʼlaʼ qʼiʼn qʼokyʼ
Ntzaj yatzʼan tuʼn tukʼal
Mitiʼ ma bʼant tbʼi npona tuʼn aj qʼij
Miʼn tzʼex tnimoʼn nchanka
Ma txiʼ qʼay tzʼlan quʼn nikʼ aʼ tiʼj
K’aʼtz chi tlamel ja ew
Ma kubʼ maʼlan jun xuʼj tmij bʼe
Qʼontza jun qʼuyin qwa
Qʼuql kʼwal qtxlaja kyaqil qʼij
Maqox punqʼaja tuj aʼ
Ma txiʼ tnimsaʼna tuj nswetere tej sok tqʼoʼna tiʼja
Liʼin tiʼj tal tzaj
Xtxar tbʼi jun wiq pichʼ at toj kʼul
Matzan ma qulanlix chʼin kape
Sbʼattt xkubʼ tqan jbʼal makyʼ
¿Al uj tkuʼx axiʼn saj tmaʼna wekyʼ?
Ntiʼ ma kyaj wen kape tuj plink Txol Witz
Ma tzʼokten twitz txin lichʼjil, atle kbʼajel tiʼj chitzan nanyaʼ
Tuʼn tpaj tẍkonkil teʼ xjal kubʼa bʼloʼna
Nchiʼj kchinb’inchila jun nwexa
At qʼati Paẍ tzluʼ
Kyaqil qe aj-iʼtzal nchi-ok ajpon
Ma ẍirax tiʼj twiʼya tuʼn xaq
Wuq Iʼ ẍ q-okel tbʼi qkʼwal tuʼnj matzʼ itzʼja tuj qʼij ajo
Ncheʼ bʼaj qasyalineʼ rit qa ma cheʼx oq wal kjoʼn
Chin xeʼla lol jun nbʼocha tuj tnam
Ma ẍmokʼl wakẍ jlajxa tqʼabʼ xaq
Winqiʼn xjal bʼaj kybʼuʼyin kyibʼ tuʼn tkubʼ bʼinchet junjo kʼloj xjal aqʼunal tiʼj chewaʼ
Yoʼnxa naq tal chʼit kina chitzan qʼunj
Matzan qa mixtiʼ ok kykaʼyin tzaʼn taya, oʼkxwe xiʼn nkaʼyiʼn tetz sewpuj kyibʼaj
Nach tok qyoẍan twitz xpulu eʼ chitzan; kye chetzbʼaj twitz
Itok kqchmoʼn txatze tuʼn tqʼayj tojele qawal
At jun tzʼankaj tbʼaqʼ ntzeʼya
Kjawax tʼikybʼat jun kandel tibʼaj mes
Chin xeʼla kʼayil jun janey nchenaqʼa
Kyaqil qe qbʼiʼẍ nchiskatin tuj awal
Matij tchenaqʼoẍ mati tzeʼ taʼ tuj twiʼ
Qʼany, qʼoʼnx nkotza te mebʼa, bʼeybʼil twitz
Maʼ tzʼel qatpaj tzi xyubʼ tuʼn tzeʼ
Mbralẍ tkʼoleʼ xjal aj ma kyim
¿Qapa at jun katxuj aqʼ kyaj bʼant tuʼna?
Oʼkx taja tuʼn txiʼya schal
Maxmakan lobʼaj tuj qtxʼotxʼ
Pur xpejatz kyja tmaqal amqʼ kyuʼn mebʼa
Qit tbʼaj t-xeʼ txiʼnan kyuʼn xjal ojtxa tuʼn tlaj wiʼij
Kux cheʼxa kʼatxpil tzʼlan
Nqoikyʼsana titzʼjlen qk❜waʼla
Mat-xiʼ txajpaj taʼl qchiʼ
Atoʼya, tej sikyʼ aj qtziky maʼy
Qa ttxa kʼal qʼeʼn qoʼ, nqo kyij pale toj stank
Ma nbʼaqʼat ptzʼon jaʼla
Matzaj choʼn qwiʼya tuʼn kyaq
Ma putzʼj xkoʼya tuj chiʼl
Chiʼan te qkape xkux tbʼinchaʼna, maʼwitlo kux tqʼoʼn chʼiʼntla kabʼ tuj
Maqoʼxa najsal qpwaqa tuj kʼaʼyb’il
Xiʼ tisqʼuʼn ntxuye kywa xjal eʼ ul qʼanil kyejo xjal mebʼa qe
Q’intza qxok tuʼn ttajkʼit kʼul qu’n
Nakʼuʼn kuʼxa qwa tuj qeʼn
Majx njaw sakʼpuje tuʼn tpajo tzaj kyqʼumaʼn xjal weye, naqtaqpilo slaʼj
¿Jutun xkyaj tliʼnana kyʼijaj?
Atte qʼa tpwaq matzaj tqʼoʼn qeya
Ok Chin xeʼla qʼolbʼilkye yabʼ tuj kojbʼil te Laj Tyol
Il tiʼj tuʼn tel qsuʼn qtxaʼn
Qʼantza jun qxqʼanwiʼya
Kabʼ puq tal ẍiky ma kubʼ
Nchiʼj chinxa qʼil chʼin nkʼaẍjila tuj tnam te Txeljubʼ
Generalmente se dice al eructo de los perros Nach t-xewal tqas mati txʼyan
Mitiʼ ẍuqʼ tuj nimal jatza nkʼayj
Junilni kyiʼj xjal
At jun nparta maʼ tzʼaj tiʼjqʼa
Ja taʼyiya, nchin jyoneʼ tiʼja atxix maytxiʼ
Atz weʼkubʼiya atz tmij nimaʼ
Miʼn kubʼ tʼuqʼsana chibʼaj
Bʼaʼn tajbʼan kyʼitzbʼaj kyuʼn qe xu’j ex xinaq
Qo ubʼal chʼit ma jlaj
Mixtiʼx te ximiʼn wuʼne qa ok kʼelil yal kyrichʼbʼen kʼwal uʼj wuʼne tjaqʼ nwatbʼile
Lotʼoʼn jatz qʼotja tuj laq
Mlalin chin ok ttzyuʼna atzun quʼn yaʼl nxqloʼtxe
Ka tzaj tlaqʼoʼn kabʼ kot nqʼine tuj tnam
Bʼesesen nimal bʼutx tibʼaj qʼaqʼ
Wana tbʼi tal tnuʼẍa
Qachi qeye qo ok te lkulte t-xe tabʼajbʼoch te qsaqchbʼile
Maʼ jaqet tqʼabʼ tuʼn ttzʼulbʼ chap
Nim sibʼ jaʼlin quʼn ma cheʼ kubʼ puql patil
O tzul nimal xoʼj chyol kye waline
Ma chin bʼaj kywitxkʼaʼne tuʼn aʼ
li txiʼ cheypet qwiʼ qkyaqil
Ma cheʼ bʼaj qaluʼmine ẍiky tnejil
Bʼaʼntzeʼ najbʼen te bʼinchabʼil qkarbone
¿Ma txiʼya keʼyal tiʼj ninqʼij?
Tzokʼan maj tokyʼ nẍoqʼan tuʼn kuʼxan
Nim tqan qʼinan at Aqʼal, tuj tnam te Iʼtzal
Elkʼapchaj qẍoqʼa tej ttzaj aʼ tuj
Chebʼa tkubʼ kykoybʼaʼn tumix tzula dyos tukʼil
Ma lichʼan tzi twitz wukʼala makyʼ
Ncheʼ bʼaj lipin xkʼutxaq tuj twiʼ kʼol quʼn matxi cheʼ jaw kyal
N-el nxjelana
Woqli te ttxoʼwa tuj xoqʼl tej xiʼ qkaʼyine
Nimpalaj, bʼaqa tij ma txi nqʼone teya
Ma txiʼya kyʼaqpul klabo tuj tqʼabʼ
¿Maʼpa bʼant tʼal txun te tʼal bʼutx?
Bʼix tzaj tiʼn kabʼ libra nchiʼya axich
Qo jun qʼij aqʼnal wukʼala qʼany
Kqo-ikʼel Txaʼn chikyʼaʼ tuʼn qelpan ttzi najabʼ
Qa ma tzʼanja tjaya ka tzaj tiqʼiʼn chʼinta nchile sewin
Qʼamanxa kye xjal tuʼn kyoktz juʼn kyten
Aʼpanaj iky bʼajo tiʼj ntxuya -chi xuʼj
At nim bʼansichil ttxlaj njaya
At jun kʼoleʼ xi nbʼintiya tuj jaxnaqʼtzbʼil me miyaʼ ojtzqiʼntoq wuʼna
Atweʼ nman qxol ja’la
Ilaʼ tnej matx iteʼ tiʼj tqan lanch
Mjax kyej yabʼti wale tej ttzaj jiqʼ tiʼj
Kqoxe’la te marton aj kytena iqal tat Loẍ
Ma jaw ntxʼemiʼne jun wiʼ muʼtok quʼmtzan majx xkyej tqaqjil tiʼj nqʼobʼe
Bʼelaj xjal ma cheʼx txe pres
Atz eʼ kubʼa nyoʼniye qʼaʼyil tzmax twiʼ Ẍinaʼj
Qxupinx muʼp tiʼj qixin
Maʼ tzʼel tuxpaj qʼoqʼ tiʼj tsup
Punl jun tzeʼ tjonalx ma chiʼw
Matzan t-xi qanan te qʼa, mamaʼtzan tzʼel ttzitziʼ?
Xiʼ qoyine junjunchaq te junjun tjul kabʼ
Atz xkyeja nximoʼniye nkuche tkyʼitz twakixa
Noq jun maj ncheʼ txkobʼaj kye kʼwal quʼn txokokonqe
Noqx paqleku tal bʼew txʼyan twitz ja
Aj jun xon melayx tbʼim yol
Chajan twitz xjal kina
Kʼuʼnx jun walajse tzaj tlqʼoʼn nmane
Ponan atzʼan tiʼj chibʼaj tuʼn nanyaʼ
Nach ma kyaj totxʼ tal wakẍ tuʼn tat
Bʼechaj nkojana ẍin pona lol te
Majx at kye txʼyan kykyʼaq
Maʼ chetz ẍuqʼ tuj tkʼuʼj kʼwal tuʼn tschʼuẍ chej
Kbʼajel qloʼ qʼoqʼ tojxa Xanqʼij
Noq saj oʼyiʼn te chʼiʼn ntxʼaʼye luʼ
Tiʼjt-xaq spoq kqo-okel ten pitxil
Maʼ kyaj naq ẍunkal tjaqʼ tzeʼ
¿Yay tqal nbʼaj teya?
Ma naj xuʼj kʼayil lobʼaj
Pur lalj tuj qtziʼ tuʼn ti maman ok txiʼ qchoʼn
Kbʼajal nkamalachana tal ncheja tiʼj jun matij
Xwiqʼ tmij saqbʼaq
Li tjax txiket jun tal kʼil qchiʼ txʼutal
Nim nimal slut at tibʼaj aʼ
Qqʼonx te q’a
Texi qale ncheʼ kux nchemaje tuj tkʼwa
Tzeʼ tqan naq tzitabʼ bʼix at ule tiʼj
Nimaq qeʼ chʼiʼntl kye t-xkʼubʼil apast kye twitz t-xkʼubʼil kʼwil
Matzaj qiʼna t-xmakal wintal te qchiʼ
Ẍeqli te tqan xjal, ajo aqʼwi tuʼn kʼuxbʼil
Matxa t-xiʼ witzʼina loqʼilte lajaj kʼwabʼil tukʼil ntxuya
Nimte kyaqʼune bʼant a qʼijjo qochku
¿Alkye qʼinol chemaj luʼ?
Elaʼkax wiq kyney twitz txʼotxʼ
Petan bʼaj junta tkubʼax qmuʼn
Atzan til qtxaʼn te saqol
Chʼixme ẍi-ok pojl qwiʼ tiʼj tqan ja
Ma chin nimqʼijine kyxol aj iʼtzal
Eʼ waʼẍin ntxʼyane tkʼuʼj aqʼbʼil
Ktzajal qitput wakẍ tiʼj t-xkʼoʼl
Kyaqil qoʼya nqotxokla
Nikʼ tchʼyon qwitze tuʼn taqʼbʼalin
Jor chi ttxaʼn xjaljo seʼn nwatan
Chiʼw chiʼw, nnipan naqʼa ti chʼit
Puluʼn jatz qaʼya
Nqokubʼ tutzʼeʼya twiʼ qʼaʼjtz
Itbʼaj qxbʼuqan qxb’alin
At jun nabʼil kyaj tqʼoʼn tman te
Kye tbʼinx ttxajanil twiʼ chnabʼ tuʼnj akʼaj taʼ
Maʼ sqʼiʼna qʼayn
Bʼokʼli te txqan siʼ ttzi kʼul tej qpone, axixtaq tzeʼ aʼlaj jaw txʼeʼmiʼn
Machinxa leʼwil tlamel njaya
Pura jiqan tiʼj nsebrtana
Ncheʼ jaw tbʼichoʼn kʼayil saqbʼaq aj tbʼaj kʼayin
Tuʼn tbʼaqʼet
Qoʼ xmaʼyil kyiʼj qʼa tuʼn nchibʼokchin
Maʼ qʼanax jun nimal ntzukyʼa
Ma chinx aje qʼil twitz nqʼije tukʼe ajqʼij
Noq matxiʼ ajta chmolal txin
Nchʼuʼlin mo nqʼulin nkʼu’ja tuʼn waʼyaj
Kjawal jun tal nchʼoja te kwentbʼil nkojana
Ojtzqin kyuʼn kyeʼ qchman alkyeqechaq kʼul ncheʼ ajbʼen te qʼanbʼil nkupetzunjo tqan xmatzun
Jakan til waʼj tuʼn naq txʼyan
Maqonaʼna tiʼj
Kyeʼyex nimal tqopanil txe ja tuʼn ladrils
Aj tul tqʼij iʼẍ, njax qkʼuxe iʼẍ tukʼe kʼum
Kyja tzaj kyqʼiqʼ okna
Kabʼ maj ma waʼn tuj qʼij luʼ
Ma ẍtukl noq xtros tzi tjul ekyʼ
Nokx echbʼil tuj qʼaqʼ tuʼn tok kyechil wakx
Ma cheʼ ex bʼet kye nxbʼoje, jalojalo ncheʼ najanalo jaʼlin
Mya akʼaj te wane luʼ, meltzʼuʼn
Nkukymeltzʼun kyibʼ tzʼichin chichitzan xjal, entons nchokjil te saqtzoqʼ
Qa nya bʼaʼbʼin xkyija qʼotj tuʼna ma t-xiʼxa kokʼsil te juntl maj
Maʼ chqʼalaj Twiʼ Chupil Tzanx chqʼalaj mitiʼ nnel tbʼanal tuʼn aʼ
Ma tzʼok txʼaʼn tlinch tuʼn litx
Tuj juntl xjaw che elil peyil oʼnbʼil
Mikyʼten ttxolal yol ntzaj tmaʼna
Ma tzaj nlqʼoʼne jun chuyuj qubʼech
Ntiʼ tuj qloʼya matzaj tqʼoʼna
Pitxlin tiʼj qsuʼt k-ajb❜al te nintzqʼij
El ttzaqʼoʼn pwaq te, bʼiʼx etz jun twex
Jun maj noqx xtaʼja kʼojebʼil tuj jakʼaybʼil
Nnipan tʼoʼxax tiʼj tal kuch
Nach ma tzʼok xkaʼybʼen tiʼj kjoʼn
¿Kbʼelax kaxat xbʼalan?
Kxeʼla uchil nchi’j?
Ooʼ bʼaj ttxʼaʼn ichʼ nbʼalsona tuʼnj toklen seba tiʼj
Aqine chʼokil
Ajtzan tpona ok kybʼel tlikʼina ttxoʼwa twitz txʼotxʼ
Tuʼn xwoʼj ntzaj xaqtxʼeʼq qiʼj
Pur a tsaqbʼaqa nnoknen tuʼn tkompala
Kyuw kyipin ttxʼan qman Jse
Ma cheʼx tkloʼn Liʼy xjal tuj ttziʼ txʼyan
Nchi’j kqo-okel ten qotxʼil jun ja
Aqʼnaʼn ttxʼotxʼ Xwan tuʼn tmajan
Intaq nkubʼ jbʼal tej qkuʼpine tuj pink, maʼtaq qoqax, tzaʼntten tbʼant tkʼopit qqʼaqʼe moqʼsabʼil qwaye
A te pwaq luʼ tchʼexbʼen Luch
Ma txiʼ nsjiʼlana xjal twitz txʼotxʼ
Chʼix mi qutzʼj qqʼabʼ tuʼn tze
Tekyʼx ma bʼaj tchosan ma ti qʼol romeya tuj tjaya qʼokyʼ
Nchisqopan lispej tiʼj kyxbʼalin bʼixin
Kuxtzaja chitzan tat
Ate yolinxix xjal, noq nkotzwe chej luʼ
Qoʼ tukʼal ntzikya
Qa ma qox chqʼoʼne loqʼil majx nkubʼ qbʼajsaʼne qpwaqe
Nimx tqan muqin xjyet quʼna tuj tpintze nanyaʼ
Okxla qo sikytela
Jnikyʼxala or bʼan qpon ma tutzʼulna
Jorat xbʼaj t-xbʼiqʼan jun kyney
Otxiʼ Xwan jiyil tibʼ tja t-xuʼjel
Qoʼ awal qchenaqʼ
Noq txi tyukina wiẍ quʼn nyon ichʼ
Kqoxeʼla jyolte ttxawakx ex ttxane’l
Machinky’ixbʼiya kyuʼna
Noq tal chʼin tpimil txʼotxʼ kyxeʼl qʼet tibʼaj ijaj
Kotzan otzaj nkamiẍa
Atz ja nqo najanaye twiʼ witz, nimqetaq kyeqkojte ncheʼ chʼiy atzu
Matxiʼx kyej te tspaʼjil tana luʼ, mlayx tzʼel til
Noq kbʼajal nxabʼana jun ja luʼ, ti wajbʼila tiʼj
Nkyej pune aʼ quʼn tuj jyom tkuʼxa tawala
Qʼkx a nital chuy nuch tqan tok kyuʼn xuʼj tuj nemaq tnam
Xiʼ nkawine qman Yeʼk tej wikʼe tkʼitz
Mes kubʼ smoreʼ tjaqʼ tiqatz
Naʼmtaq ttzyet tkubʼ tjos ekyʼ tej tikʼ kʼaʼyin
Nkubʼ qbʼinchaʼne jun qxpoʼtze te ttxʼaqiʼn bʼuʼẍ
Kabʼ el jun naq xar eltzʼaq tuʼn Xwan
Nim qulb’aj qiʼja
Kʼaʼ tzaj tiʼna jun qloʼ tukʼax qxi’n
Aʼlkyechaq chixeʼl tuj tnam?
Nqo tzalaje quʼn nim qixine xjaw tujo abʼqʼi jaʼlix extzan matxiʼx jaw chʼiʼn twiʼ
Kabal jweʼ tal qqʼabʼ at juʼn plaj
Aqe qtx’ʼotxʼ matzaj sipin
Chʼix tel koyj qana
Qa ma tzaj tlqʼoʼn nmane qchiʼye tsasebʼ wakx, njax ttxikoʼn ntxuye tuj jkʼoʼn ich
Mutzʼ tal nmuqina xbʼaj wanqʼij
Miʼn bʼaj qitzʼat tqan kjoʼn tuʼn saqbʼaq
Ma tzʼetz kalalan jun txkup tja nwatbʼile
Alkye tcheja? a txix
Miʼn tzʼok tmakoʼna tiʼj wubʼacha
Nim tnoʼẍal nimal chull
Tzʼloman jun kʼaybʼil sok nkiʼna
Ma txiʼ tkʼleʼn wale saqchal tukʼil
Nyaʼtzan nxtaʼjtza bʼetil tukʼala jnab’a
Mlay tzikʼ nkʼaʼyinwejoye txʼotxʼ luʼ quʼn nkotze
Yobʼan oka bas tiʼj chak
Mixtiʼx ex kymsoʼne kywekbʼene tuj chuj
Kbʼelax ten ẍlaqʼ qxol
Ma liʼsan xjal tukʼ xuʼj
Cheʼy saqbʼaq luʼ
Maʼxix chin naje kyuʼn us
Inx nkanet jteʼ maʼl qeye qjunjulin qa nqo xpichʼoʼline yajxiʼtil
Nim xtxaqʼil ntzaj tqʼoʼn sikʼal
Yaʼq xkubʼ nqana tuj bʼe
Ok chin bʼel qʼuqeye twiʼ tqan txin chix
Chpeqʼli jun matij txaʼ tuj bʼe
Eʼ tzajtzantz kubʼ kybʼunbʼaʼn
Ewa qonikyʼen, nimx kukax el yal wuʼna
Merax ẍbʼiqʼ tbʼaqʼ twitz naq tal xuʼj
Kb’ajel qpuntzʼina qa kux nyolina
Ma chin naja na tuʼn tmandar nmana
Patx tpon ttxlaj bʼe
Qa miʼn sok awal tuj chʼiʼn qtxʼotxeʼ naqx jnajpu ntzaj tuj
Ẍkut xkyeja te taqwila luʼ, niminxwitlo chʼiʼntil saj tlqʼoʼna
Qubʼx cheʼ ul nmane, noqtzan ajo mixtiʼ bʼiʼn wuʼne qa te prim moqa te qale
Oʼkx at ula tzeʼ tuj meqʼmaj txʼotxʼ
Ntiʼ npwaqa tuʼn miʼ nchin-aq’nana
Kux tjaxa ti’j yotx tuʼn tkuʼtz qjal
Ma tzaj chʼululun tuj tkʼuʼj wale quʼn naʼmx txiʼ nqʼoʼne twa
Ox el kokal qchembʼil tuj seman
Machinxa mutzb❜al wala twiʼ tkoẍbʼil
Kojxa kqoxeʼla aqʼnal
Ma kyej wabʼtziʼn jun nwexe te qman Nalo
Atz kybʼel tbʼubʼaniya xaq twiʼ peʼn
Miʼn kubʼ tpaʼn qchkana yabʼ
Oktzan kchijawaxa tzma Pisuch
Nim qe kʼayil ncheʼ ul tuj domink
Qʼontza nchʼiya tchos wakx
Ok tkyim jun twitz txʼotxʼ max kpol tuj juntl anqʼbʼil

Kutzʼ ma tzʼok tqan wawbʼila
Ojtxiʼ ttzajlen qʼumaʼnte luʼ weye noq ate oʼkx tikʼ tnaʼl wuʼne
Nyaʼ bʼaʼn tuʼn t-xi qyekʼan txmakal lob’aj
¡Jeʼky!, -tzaʼn taʼya?
Kyaʼwinaq qʼij kchinxeʼla xkojbʼel
Mibʼan maniyan puqlaj txʼotxʼ
Oqobʼaj jikyina tuʼn qtata
Qa tzaj tnaʼna weye qa iltiʼj tuʼn ttzaj nlqʼoʼne ttxʼotxʼil nwexe
Ma chin ok weye bʼitzʼon kyibʼaj anmi tnejil
Mera yaẍa qʼany Kyel
Kqo-okel kyqʼolb’eʼn xjal ja’la
Maky’ixbʼa twiʼ qqana tuʼn tze
Ok chin xeʼla tuj tnam te twitz Paxil
Ma kubʼ slinkeʼ xjal ttziʼ sterya
Pena ma kubʼ jun tpitzʼ tuʼn tserbatan
Atpa tajbʼebʼil uʼjbʼil tuj jaxnaq❜tzbʼil?
Kyeʼyex te qʼij qaʼla jaʼla tuʼnj mitiʼ muj twitz
Saq te ttxoʼwa luʼ
Kqoxeʼla tx’emil tqan chula
Maʼ kabʼan tman nqʼabʼa tuʼn xaq
Chebʼa kbʼajal xqinat mati chaʼx tzʼuʼm
Nxiʼ tzakʼuʼn tuʼn tman, naqtzanj ajo mixtiʼx nok tuj twiʼ
Primx qkʼopinkx qʼaqʼ tjaqʼ qwa
We tzula wukʼala nchiʼj
Ma chinxa jyol kabʼa wiʼ kʼakʼul tuj txʼotxʼ
Qqʼoʼnk qkolibʼ
Aaqa ni ttalal xaq antza
¿Tiquʼn xiʼ tyoniya tnoʼye te titzʼina?
Qʼintz jun nẍpakʼa tuʼn tjatz waʼya
Mixtiʼx wojtzqinte we qʼuqʼ, atqetaq kye tuj kʼul smartin chitzan
Alkye tcheja? a jkin
Mixtiʼqexkye kʼulil qe ẍeʼ ul tuj abʼqʼi luʼ
Primx njaweʼ Waleʼ kʼantsil q’aqʼ
Noqanx chon twiʼya kyuʼn xinaq
Atzanj txiʼ tman tuj kʼwik tzaj tlaqʼoʼn jun bʼuybʼil ttzʼis
Xum matxiʼ kyxoʼn jun xaq
Kelatz ncheleniʼna tkʼwaʼl ntzikya
At bʼus tiʼj tqul txʼyan
Ma tzʼel njsoʼn nxmatziye
Misil qetaq me bʼeʼx nchi-oq ten ktal
Nqʼobʼe najbʼen pujbʼil te nsiye
Qa tzaj tnaʼna weye qa iltiʼj tuʼn ttzaj nlqʼoʼne wawitze xlech tuj kʼwik
Kye tten jun qubʼbʼil ma kyaj nkiʼna
Maʼ nimal twaʼl tzeʼ tkubʼ tuj txʼotxʼ
O kubʼ kychejine xjal, noq chʼin tzaj kychjoʼn qeye
Bʼusl nimal twitz tzʼlom tuʼn xubʼan
Naqʼunan nxuʼjile te bʼinchal wabʼj
Ma qusbʼajix qʼotj tuʼn tlibʼaj
Tkyʼeʼ txin Liy tuʼn qxiʼya waʼl
Ma tzokan wakx tuj kjoʼn tiʼj tkʼuxjal jal
Nim taʼl txunxaq tuʼn tajb❜an te tkʼaʼ qja
Qo chʼin tiraʼral kyiʼj ulsaq tuʼn ubʼil
Xuj xuj, xjaw axiʼn tuʼn chmekyʼ
Jutz bʼe quʼm mixtiʼ xbʼant tjax kar
Kabʼe taq na nmoche, majx ncheʼ jaw bʼujin kyibʼaj rit
Ma txiʼ nsamaʼn jun wuʼja tukʼ ntxuʼya
Maʼ bʼant tqanan kʼwal tiʼj twa
Maʼ chʼiy nimal Tʼal Xpuj tuʼn jbʼal
Txaʼj jun qya loqʼilte jun koʼy te jtzʼolte bʼoch
Pura woʼẍqa wicha tuʼn qʼij
Tnejil kubʼ ttzyuʼn Yoʼk jun tzekyʼ
Jaw lobʼtzan tej ttzaj nim yabʼil
Mayax chin tzalaja xlet nbʼekyʼa
Ẍokli xjal tej sel yal kyuʼn jyolte
Oʼkx ttzaj kʼul tuj nqʼuwaje, quʼn mixtiʼxtaq nkanet wijajaje sqal
Attaq jun xjal tnejil, chitzun
Kuyx titen at xinaq mibʼan kyʼajlan
Nim qʼinamabʼil nkyqʼaʼ wakẍ
Ma tzʼok ntʼinine seb tiʼj xpаʼх tok tiʼj nqane
Tzʼajaja sex matil twiʼ tuj nim bʼe
Nkubʼ bʼaj te qawal tuʼn qʼeq cheʼw
Slaʼj te ma xjal sul kʼayil watbʼilj
Ntzaj jteʼ nkʼuxe iʼẍ
Nach t-xewal tʼal kape tuj aʼ
Puro sbʼoʼl twitz xjal tuʼn t-xmatz
Maʼ xmakalin chenaq
Kjawil wonina qa miʼ xjaw weʼya
Qʼintz chʼinwa ajkina tuʼn tajbʼlan wuʼna
Ma cheʼx xjal miqol kybʼe ileqʼ tuj tzaj
Noqyal sqeʼw jun mati nqeʼna
¿Al uʼn xjatz jiqoʼn tuj twiʼ ajlaj?
Chin tyoma naq ajo kybʼel nyoneʼ aj ttzqʼaj nwaye chonchenaqʼ
Bʼaʼn tok xoʼẍ tqʼen qeʼ tuʼn tajtz taʼw
Miʼn xtzqʼaj qchiʼye chenaqʼ
Oʼkx nnok kypeʼnan xjal tiʼj juʼn piẍ kyawal tuj koresma
Aqe kyeʼ oxe xjal luʼ cheʼ okil te jikil kye rit
Bʼuʼyan tqan tij xjal tuʼn bʼetan
Bʼaʼn sijan te txʼajbʼil tiʼj xbʼalan
Noqla tzaʼn tten nxi qoyina taqʼan qʼa
Puro ikyle nbʼant tuʼna kyaqil qʼij
Bʼaʼnli tok bʼekʼet ẍqʼilan tiʼj bʼlaq
Maʼ kabʼan txe nqana tuʼn txʼyan tuʼnj mitiʼ nxajbʼeya
Kye chi schan nuʼẍ tuj swak
Miʼn kubʼ t-xwinkbʼaʼna saqbʼaq twiʼ wabʼil
Ncheʼ witʼin kʼwal tuj qʼuwaj
Ma tzaj nlqʼoʼne qitzaj txʼabʼen, kbʼelix taʼl aj tul tmana
Naqa ma kubʼ tal sket nkuẍbʼile oʼkxtzaʼn
Kyaj tqʼuʼ ichʼ ma kanet twiʼ ja tuʼn tatweʼj
Tiʼla tqal ntyoʼla sjir kʼwal
Tiʼla tqal chʼotbʼil nbʼant kyuʼn xjal ntiʼ nnel nnikyʼa
Ma txiʼ txin lanol ixiʼn
¿Xkʼoʼn twiʼ tjaya kjawax qʼany?
Wabʼan jawa jun wiʼ kjoʼn ma tzʼex tzʼaq tuʼn kyqʼiqʼ
Kubʼ kykimsaʼn kyibʼ tuʼmix cheʼ ela yala
K-ajbʼal chʼok wuʼna nchiʼj
Nach nkʼaʼya saj tqʼoʼna maʼy
Nlayx kubʼ qpaʼn twitz tze wiʼ abʼaj
Baqa chʼiʼn chi tokan nimal chip
Ma ululunax nnoqʼa tuʼn cheʼw
Xiʼtzan tkʼleʼn tkʼwaltzu, chilo qa jaku bʼant tkyej ttzpetsaʼn tkʼwal
Matzaj kʼwaj qiʼja tuʼn tqanqʼij
Ajo chʼiʼn kkuw lu no te nkʼubʼitze
Pur tuj ajlaj bʼix kywiʼ map nchitanqa chʼok
Chitok tuʼn ajxnaqʼtzal?
Txaʼj jun txin latʼil tuj kjoʼn
A nsikleye najbʼen te nbʼetbʼile
Ma tzʼeʼy Las tuʼn qʼaqʼ toklen tleʼman tqʼabʼ
Jorat matzakj tchmobʼil aj tzaj Txol Jubʼ
Kyuw qa ma tzaj chkʼoj qiʼj, mixtiʼx nbʼant qaqʼunan
Topl machit ma chiʼw
Nchi-ok ten xjal xmuchal qiʼja tuʼn bʼaʼn qotzʼibʼana
Skʼoʼj te ja ncheʼ kuxa xikbʼeta chej
Noq xiʼ nchʼakaʼne witzaje quʼn mixtaqtiʼ te nwaye muqin iqʼin
Kyaqil qal machiyabʼta tuʼn tx’u’jyab’il
Q’intza tẍjoʼw qitzʼan
Xjetxʼl tex ttxu kywitz txqantl
Kk’welix jun qʼanbʼil kye qalan te xaqb’ineq matzaj kyiʼj
At jun txʼit aʼ saj ttxʼitoʼn qiʼj
Olajx tlichʼ saj qʼoʼn
Paqoʼn ttxaʼn tpakyʼa tzmaʼ tuʼn nanyaʼ
Waja oxe kʼo? qja kalabʼans
Ate jun tal wiʼ nmanzane luʼ aj tqʼnax jaẍin
Patxatxan tel jun xinaq tuj kʼwik
Noq kʼanin makubʼ qqʼaysin axi’n
Maʼ tzʼel wix tiʼj twiʼya toklen pojla
Maʼla chi kanen kʼwal tuj kyja
Mintiʼ tbʼel qwaya matzaj qʼoʼn
Ma tzʼel loqj kyqaʼ tiʼj tqan txin
Nimx kʼotx qʼiʼntoq kyuʼn kʼwal tuj klabʼ
Snuk’naj qjal ttzi tja qʼa Liẍ
Chʼutl nimal twiʼ ajlaj
Maʼ kyaj qʼet tbʼaqʼ oj tmij tchunbʼaj tor
Ma kyij katbʼaʼn tjpel tja xjal kyuʼnjo eleqʼ ẍi oktz elqʼil qlax
Mans nsbʼeʼla saj nlaqʼoʼna tukʼ kʼayil
Miʼn xkanet alkyeqe eʼ kubʼ bʼiyonte
At maj nnetz tʼal witzbʼaj tuj jun witzikyʼ
Chʼix tjapan jun abʼqʼi nmunulabʼila tuj jusgada
Ma xipan tkʼuʼʼj xjal tuʼn sikytleʼn
Kchi-ul qe bʼixin toj nintzqʼij
Qqaʼnix aj qa at tajwil ja
Nimx kox maʼ tzaj anqʼin tqul njaya
Ma txiʼ nspojoʼn nwiʼya tiʼj qʼij
Pur polan txyanal nxqloʼtxa
Jis xiʼ nimal tzeʼ tuj txʼotxʼ
Kk’wel qpaqtzʼin qxbʼalina tu’n tku’x kʼuʼyit tuj kax
Ma tzʼel tpujuʼn Yela tiqatz chej
Atzan tbʼaj kymojbʼaʼn kyibʼ tzajtzan kyojqelaʼn kyibʼ tzu
Atza kyima qtzan Kyel tuj qja
Chʼima mi xkubʼ maʼlintxin
¿Kbʼajal mojat noqʼ nan? -- Okna
Noqxix aps xkux tawaʼn Kyel ttziyile tbʼe
Ooʼ kyim nsuʼybʼitza tuʼn kyaq
Nqusin qwa subʼin quʼn tzma setz twiʼ qʼaqʼ
Maʼ bʼaj ich tuʼnj nxiʼ tiʼnjal te tchiʼ taljil
Q’imexa lux ma tzʼoktz tuj qja
Max ntzaj is tuj cheʼw txʼotxʼ
Mixtiʼxixtl nok qawanqeye xlich quʼn majx nkubʼ majj kjoʼn tuʼn
At jun tamiwa kpol tja jaʼla
Noqxix el kytolpiʼn xjal abʼj ttxlaj bʼe tuʼn kyikʼx
Kyeʼyex kin naqʼati qʼuʼp twiʼ tzeʼ
Tuʼn malil xkyima Laʼch
Bʼiʼx ma bʼaj bʼuchuʼn qʼaxaq tuʼn tajwil
Xix jun tkyeqal nqane etz, noqx tuʼntpajo oʼkx tpojin
Nimqe kye xjal ẍeʼ ul tej sex ttzʼis anmi
Tuʼn tzal wiʼja njaw wiqan nnuʼẍa
Kyʼitzqe kyim tzaʼn tchman
Ma qʼajt xjal xbʼaj aqʼnan
Nim tipan chibʼaj jos bʼix te kʼaʼchbʼil te xumlalbʼaj
Majx nkej kykʼoxoʼn xjal jun tal wiʼ nmanke
Oxoxchaq qbʼaje xiʼ tuj junjun kʼloj, tuʼmix qo xobʼiye
Txaʼjtoq txin loqil tuj twitz jun qya, me bʼeʼx sok ttzyuʼn tuʼn ttxu
Kʼixkʼoj qich saj tlqʼoʼna
Ma txiʼ tẍeqiʼn kʼwal tixij
Maʼ naj ti xinaq tuʼn meqʼmaj kyaq
Bʼaʼn tokin jun qʼabʼtibʼ aj qjatxʼon
Max latzʼl qa wuʼja tuj chʼim
Otaq kyila qa ex tzaqpaj
Txulan naq tbʼaqʼ serbtan tuʼna qʼany
Ok tbʼokchaʼn kʼwal twitz tukʼil
Q’onkyaja twa qʼa tuj pana
Mixti ul qman pale kaʼyilkye xjal eʼ bʼaji tjaqʼ qotxʼ
Txʼn tel choʼnwiʼ qiʼj kbʼajel qan txʼam larch quʼn
Aj qspikʼe nim taʼl cheʼ tibʼaj t-xaq kjoʼn
Pur kʼokʼj tẍjabʼ ekyʼ ok tbʼaj tzgʼaj
Ma tzaj ichʼ kyan tuj nqane tej ẍin kuʼxe xnuʼxil tuj aʼ
Atzan kykanet xiʼtzan qʼumbʼaj kypakbʼal tzu kye kyman
Ktzajil qjkuʼn kabʼ tze
¿Jatuma taʼ jun wiʼ tzmal twiʼ bʼalan?
Kchinxeʼla bʼalq’il
Ok kotzil txin aj tkubʼ ikyʼsin tabʼqʼiyil
Kyjel qqʼoʼna jun techil toj bʼe
Waqʼ xkubʼ qʼobʼil twa chemaj tjaqʼ qambʼaj
Mixtiʼtaqna ntxoʼwe iqin kubʼ nqʼoʼn jun nkstale njaqʼe atzan chʼiʼn nktone kubʼ te nqʼaxweye
Nchiʼj qOʼx dominkal tuj lʼtzal
Naʼmxtaq tyotz’j tqan q’ij tej tjawil oqa
Qʼintza jun blatzʼ qitzaj sil
Nim nchilewin ekyʼ t-xe qkojin
Primx kqo-okel ten skʼalil qwa twitz ka
Kux t-xiʼya jyolte jun qlibʼ
Tokx bʼiyil t-xe tze
Ma tzʼok yeʼ tkʼwajil qʼeʼn wiʼje
Wuq qʼij nqoʼxe tuj kʼul aj tjaw chʼumit qtriye
Nqoʼx tuj yaj qa oʼkx kʼal qʼeʼn tok tilil quʼn
Pur qʼachqʼaj twaʼnjtz nimal waʼj
Naʼmx tkanet qkomala
At jun nchmna matzʼel te junmutxʼ abʼqʼi
Nbʼitan tanma tqʼabʼ xjal tuʼn yabʼil
Pon kyimeʼn kyxol xjal a abʼqʼijo quʼn jweʼku bʼaj kuʼx a xjawu
Qo kʼlajil si tuʼn txi bʼaj quʼn
Kjawitz patxet xjuch aj tqʼanax
Tzipna nimal aʼ txeja
Aa til xtxukbʼil aj iqal chekoẍ tuj chemaj
Chʼupxin najbʼen kye qwnaqil tnejil tuʼn tbʼanix kyqan aj tjaw laqj tuʼn kybʼetbʼen
Matzaj qʼoʼn qpwaqa te wajxaqchaq abqʼi chojbʼilte
Aa till ech techbʼil txʼotxʼ bʼix echbʼil tarey tuj pink
Miʼ qojaw nim tu’n qqʼinamab’il at
Ma bʼaj ntzakʼana maniya makyʼ
Ma npekyan xjal tzi tja
Ma tzʼok mochʼax pasbʼil tjaqʼ iqatz
¿Titil nbʼaj tẍpekyan tzi tjaya?
Nim nnajbʼlan chebʼil bʼutx kyuʼn xjal
Ma qoʼxa jyol kabʼe ktxabʼ tuj qtxʼotxʼa
Kob’ab’xa chinxa najal tja ntzikya
Muchʼ twitz qixine xjaw tuj abʼqʼi lu
Machinxa mutzʼl twitz qʼa Paẍ
Ma jaw qjawsaʼne aʼ twiʼ tkʼwal Lyoʼns
Qa niminx qchiʼ noq kyaje txʼnaj nel tiʼj jun maʼl
Chʼix mi xkyim nkompala
Nikyʼka twitz txʼotxʼ maʼ bʼaj nbyajana
Noq junjun ttxʼaqin amj najbʼen te qqʼaxweye aj qkubʼ kuẍeye
Rininin kyel kʼwal tuj bʼe, ncheʼ bʼaj saqchantaq
Qʼokʼj te muqin triy quʼmtzan bʼolin tel
Tuʼn ttzuʼwal chej maʼ chul kʼutz tiʼjal
Tkyʼiʼ aj bʼoch waʼn chaʼn
Atlax pres tuj juʼn tnam
Qa ma tzaj qqule saq kabʼ ntzaj tqʼoʼn ntxuye te qqʼaʼnbʼile
Ma chin bʼaj tlanqʼuʼn nmane tuʼn jun kʼiẍlobʼ
Kabʼ pasbʼil ma tzaj tiʼn max Malaj
Nach tok ẍtikyʼat tawal xjal
Ntiʼ xwila xiʼ punj txʼyan tuj aʼ
Ate tu waleʼ luʼ a tcʼiʼpil
Kyjel ten jun kʼasbʼilqo
Wululu xjal txlaj ja
Ma qoʼxeʼ loqʼil txeljubʼ
Noq jaʼyix chinxeʼla
Ilx tiʼj tuʼn qxiʼ mut-xil qtxu ex qman
Oʼkx nchi bʼet xwotzʼ qonikyʼan
Xiʼ tkambʼaʼn ma tʼiw qbʼiʼẍe
Ma chin kaneta tuʼn judas
Noq jun txol xjal kybʼel kybʼinchaʼne
Kabʼlaj wiʼ qloʼye mank awaʼn tuj qtxʼotxʼe mlaj
Ma jaw tjolin kyqʼiqʼ tan nan
Qa ma kubʼ qskuʼn qtxoʼwe miʼn qo bʼaj iʼline
Lajkʼal wiʼ tzeʼ sok kyawaʼn kʼwal
Up tjaqʼ tkʼuj chiltot
Ma kubʼ tmokʼbʼaʼn titzʼan Mal tjatzlen tzi t-xuʼk
Tujtzan winqan qʼij k-elix yekʼat qnuʼẍtwitz qʼijlal
Maʼ txi lichʼj t-xwiʼ
Qa txiʼ tqʼolbʼeʼn chʼinta nkomaleye, ex qa txiʼ tqʼumana te qa ok qo pombʼile kaʼyil te qubʼx
Ma kyeʼj qiʼjine bʼe nkuʼtz ttxlaj qjaye quʼn nimqe xjal ncheʼ ul tzʼalil atzu
At jun bʼiyenj kubʼ tzluʼ ojtxa
Nxulin te bʼaqman, quʼmtzan nchʼiyi jun majtl maske ma jaw txʼemit
Kyja tajtz twiʼ qixin
Pur bʼus nimal qulbʼaj tuʼn kʼalbʼil
Txintxj tzal wiʼja tuʼn lqatz
Maʼ polanix ntxʼotxʼaya tuj kabʼ abʼqʼi
Chʼaj tetz aʼ qiʼje tuʼn ẍjoʼq qya
Aq’namaj taʼ taqʼan xjal tuʼn qk’wal
Ma qbʼinteya qa txaʼj Kuʼxun koxpil tqan jun tukʼil
Ma jax wukʼtzaʼne jun tal wukʼile saj lqʼet
Matoqj tlamel peʼn tuʼn qtxʼyana
Chiʼj, atzan tbʼi jun qʼijo kyuʼn ojtxa xjal
Ma tzʼok nmojbʼane kape xbʼaj qxiliʼn tuʼntzan tpon nimin
Tuʼn ttzoʼtz chej bʼanixa te txʼaʼk etz tiʼj wale
Matzaj xjos tuj tal qqana
Mitiʼ nkolelana chitzan saj tqʼamaʼn
Tiquʼn yaj sulaya wortzunj qa ma cheʼ jkuʼn yole kyiʼj xjal
Mitiʼ tanma tqan xjal tuʼn cheʼw
Ma tzʼel naj ech tuʼn majan
Chux qʼonxa xuxuqʼabʼ tuʼn ttzaj tbʼiʼn
Miql tuj chembʼil
Ma bʼaj qchitpuʼne pchoj aben tuʼmix txaʼyanaj qʼay
Laj tal qqʼabʼ at tzanx qteka
Tuʼn tlaj ma chin weʼya tmij bʼe
¿Jteʼ tabʼqʼiyil tkʼwala tej tokx tuj xnaqʼtzabʼil?
Kxewtel qkyimna qa maten kabʼ qʼij twitz qʼijlal
Mixtiʼ xiʼ ttzaqpiʼn, majx kubʼ tetziʼn
Qoʼ qanilte qb’ibʼil tukʼal jun winaq xjal
Ul jun txokbʼil qeye tuʼn qxiʼye waʼl kyja nkumpaleye
Maʼxix qo kubʼ najqe tnejil tuj jun mebʼayil
Kʼawil kyloqʼbʼil qchman sajbʼen ojt-xa
Tbʼanilx qʼij Iqʼ tuj kychwinqlal xjal
Pur tuj ẍlelj tina
O’kx kye čula tok kychuy
Machinxa b’ajul axiʼn
Makubʼ kybʼuchin kʼwal qlaq
Oʼkx ntzaj iʼmach tuj meqʼmaj txʼotxʼ
Bʼaʼla akx jluʼ
Kbʼaqetil tqan ja kyuʼn wakx
Xoʼnx xaqa kyiʼj chʼel qʼany
Yutʼil xjal tej qpona lolte
Kelaj slikyʼat t-xaq waʼj
Jumyaʼx ncheʼ ipan xjal tuj kyaqʼuʼn
Ma chinxa jatxʼol nkojana ma Tuchiʼlaj
Bʼantzantz qa ma cheʼ oktze tuj ttzi najye quʼn bʼoʼtzinin
Xel lenkypaja qa kukx tchona chibʼaj
Ajo yol mankbʼil najbʼen kyuʼn xjal aj tjapon bʼaj jun aqʼuntl
Nxapjne kuch tjaqʼ qʼij, bʼala qaj tuʼn tpaj ttxamel tjikyil
Tunk tqʼabʼ xjal kyjaʼtzan milay bʼant taqʼnan
Antz chʼin tkʼaʼ uʼlaya
Bʼeʼx oktenqoya ichʼil tuj qjaye, quʼn otoqx ja tzaqpajx ichʼ
Pur qʼiqʼan tiʼj jun nimal chej kina
Ojtxe inajbʼen asyal kyuʼnqe kʼlel rit
Chʼix mi ẍin loqja tuʼn kyqaʼ
Mintiʼ ttxuʼtxjil qnikʼbʼebʼil qa mintiʼ atzʼan tiʼj
Tzaʼn tten ikyjo noqx nqowululun
Naqwit jakuʼ tzʼel tchitoʼn chʼiʼn ta puq ttzeʼl wiʼje
Kyʼixkʼoj qa ma qo aqʼwi
Machinxa yukal qb’utx
Bʼaʼn jun kamiẍj saq per jorat nnok ẍwoʼj tiʼj
Schaʼma sex tkʼaʼẍ kyuʼn loqʼal
Las tbʼiʼ ajsanlal
Ma jax nqʼoʼne t-xara twiʼ meẍ quʼn xiʼtaq tkux tsqoʼn jun txʼyan
Alpaqoʼya ma qoxe laʼukʼal teya
Witʼli jun ẍiky tzmax txila
Jataqna tziʼk or tuʼn kyel naq kyej kyxtitzʼiʼn majin joq tuj pa
Maʼ tzʼokx jun mol tuj nchuja
Tzʼankl naq chʼwix tuj bʼe
Ax ikyx
Pena ma bʼaj jun loʼj wuʼna
Kubʼ pax tal nkyaye tej tjax qqʼoʼne tuj twiʼ kamyonet qxiʼye mlaj
Ma tzul Leő, ajo bʼinchal ja
Ntiʼ loʼn twitz tloʼ txʼaʼk tuʼn
Naqx tuj domik ncheʼ ul ma mjol wakx
Tnejel maj
Noq chʼiʼn te ttzʼtzil qkʼwaʼ sqaʼ sel
Tzaʼnkuʼ netzku jbʼal bʼeʼx nul tqʼijil aqʼuntl
Nyaʼxix kuj kʼaʼ tzʼex tjpuʼn tlamel qja
Oʼkxix te tbʼant jun iqtz xtʼijiʼch wuʼne wanjtztzuntzuye
Bʼeʼx nex tat Xiwan jxol tuj tkojin liweyxix
Ok tzula nel weye najchiʼj naqtzan ajo jumyaʼx
Tujo juntl xjaw, ok chin mujebʼile tukʼil jun txin te Kʼulbʼenjoj
Ma kubʼ jaẍj lim tuʼn kuchil
Aa tuj bank nchmet kypwaq aj kyajbʼil
Noqxix bʼaj kyxqʼuʼyiʼn xjal nkʼaẍe mank mixtzuntiʼ xiʼ kylqʼoʼntil
Noqanx bʼaj kykʼaysana chibʼaj
Qoʼ bʼil kyximbʼitz wiʼxinil tuj chik’b’abʼil
Ma kubʼ nẍjiʼnana tiʼj naq tzʼlom
Qa ma txiʼya qukʼila me noqx numl kʼaʼ kubʼ teniya
Kchixeʼla qʼil iqatz
Tuʼnx tech xbʼaj tziqʼan ni tal nuʼẍ tuʼn ttxuʼ
Wiʼyil nqo kʼayinaqe kyiẍ qa te xjan qʼij
Witzbʼaj te niqʼin tala luʼ, quʼn qʼanchaʼl
Jun tij bʼeʼtx tten xtxʼo tkubʼ tuj bʼe
Ma txiʼ iqin te tchibʼjil ntxʼotxʼe tuʼn jbʼal
Ox qloʼye mank tzaj oʼyin
Nak nak tel wiẍ tej tul
Nim nchinawan wiẍ qonikyʼan
Noq jun tal kluj nbʼabʼen xbʼant
Ma txiʼya titzʼol te chʼim tuj xyubʼ
Qitzʼ chi tzʼlan txiʼ qbʼiʼne tej ttzaj qnajnabʼ
Axtaq ttzaj qlqʼoʼne tkamiẍ tej tbʼaj tquchin
Tzanx tenka chqʼalaj mitiʼ nnel tbʼanal tuʼn aʼ
Ilaʼ nuʼ ẍnchikyim tuʼn jiqʼ
¿Ma txiʼya pal te tqʼabʼ tzaj ow?
Miʼn jaw ttxʼeʼmana naqʼa ti lamunch tzeʼ
Baqa miyaʼ junx kyipan yolbʼil
Nintz qʼan kitxʼ te qya waʼli chixi
Qa ma kux qawaʼn jun wiʼ qʼnaqʼ, at patzbʼil qwa subʼin aj tchʼiyi
Ma txiʼ bʼaj tʼaqjte tkyʼjajil kyja waline
Qo kʼayal maniya ma Saq Chojan
Kabʼ plaj kyiqatz chej n-ok
Sjakʼ sjakʼ, nnipan txʼyan tiʼj tbʼaqal tukʼal
MaAʼ let jun nimal woqatza wanax
Ma tzaj wiʼne tiʼja ẍnuʼl te ankʼbʼil te tzʼil
Aj weq chila xkyaj pa wuʼna tmij bʼe
Kyeʼyex kin naqʼa ti tal npoʼya
Junka xmoxal tkʼwaʼl tij xinaq
Kyaje nwakaxe kyim jnabʼi tuʼn yabʼil
Maqo-oq txʼaʼna kyuʼn kyme ẍ tjaqʼ kjo’n
Ma tzaj txekyaʼj qʼokyʼ, weʼtza cheʼl jun qxpret
Maʼtaqnaʼ tzaj tqʼoʼj, mixtiʼx naʼn tuʼn tej tok tbʼuchiʼn t-xbʼoj
Kujqexa, qoʼ itil te saqtzoq
Mes injaw tolja tuj tbʼe Xwan
Chaqʼaqʼan qe kye xjal tuj kojbʼil te Twiʼ kman
Purax swekyʼ twitz tqan ti xinaq
Noq jteʼx qeʼtl kye xjal bʼayil at qxole jaʼlin
Nqo atzʼamina
Ex pichʼichʼin qya tuʼn tchmil ttzi jaʼ
Ma chin chejine tiʼj juma tbʼanil chej
Bʼeʼtz tkʼuʼj xmatx
Tqaqan maj nqana qʼil aʼ jluʼ
Wuq syent kyisal wajbʼela tiʼj txʼotxʼ
Najsama, kaʼyixchʼin qa bʼaqle juqbʼil twiʼ peʼn
Noq nchitzʼubʼin qe tzʼunun ti’j taʼl bʼech
Miyaʼ itzajil jun xjal sok nkiʼna
Ẍmejli te xjal tej tel yal wuʼne
Bʼiʼʼx qʼoʼn kyaj abʼtzibʼil te tal tkucha
A xinaq la, ma yolin tiʼja
¿Loʼnta tuʼn tkyaj Txollj qʼany?
Tuj tpaxlen ma tzʼetz aʼ
Ma tʼojan sex twitz ja tukʼ xpltzʼbʼil tuʼn xnaqʼtzal
Ncheʼ bʼuqin kyja xjal te qlax
Pluqʼ twitz til tajwill tyent
Kyeʼyax kin ni xpaʼk
Oxe tal abʼj setz tuj twabʼil ekyʼ wuʼne tej xbʼaj nbptxʼoʼne
Ma txiʼ nmane tuj tnam bʼilte tiʼ tqal jun abʼax saj tsamaʼn alkalt te
Texa nintzqʼij qomeje
Lit naqʼati tal pa saj tlaqʼoʼna
Maqoʼxa tzaqpil rit
Noqanx txiʼ naj tukʼala qʼany Kyel
At jun wotx aʼ ma txiʼ nchitoʼna
Noq xmuʼs attaq tej xqo-el sqix
Latzʼan jaw t-xaq uʼja twiʼ mes
Ma jipax twex tuʼn tbʼonkabʼil
Ma t-xiʼ nan kchol qʼaqʼ tuʼn tkubʼ bʼinchet wabʼj te qlax
Aka nyolina, ma chinxe qʼumalte te aqʼunal tuʼn tajtz
Wajxaq qbʼaje o pone kʼayil a qʼijjo
Lisan bʼaj t-xaq loʼja Sikya
Numin tzula teʼ xjal
Noqx jniʼx sokten xinaq jikyil kan tukʼil tzeʼ
Maʼ wanaq qe jos iteʼkx tjaqʼ qch’oʼl
Naq mixininj qnaʼnteye lu nyukchi, oʼkx qetze, naqwit toq qo wtane oʼ kimwitloye, atzante lu itzʼqoxe
Aqeya ittzaj tnejel
Ma chin koline tiʼja, naqwit miʼn maʼwtlo naja kyuʼn
Noq jun xwitʼ xtaqʼ kʼwal tej sokx nsakyʼpuʼne
Seka nimal xkoʼya tuj plas
Qa ma chin ok tikʼleʼna ojtxiʼx tzʼok nbʼujuʼna
Ma tzʼokx nqʼoʼn nqʼobʼe tuj jun jul
N-el nlochʼana tzqij txʼaʼk twitz nqana
Mixtiʼ kanin twa, oʼkx txiʼ tbʼajsaʼn twa titzʼin
Kb’antel jun kʼil qchiʼ tx’yol
Ma kutz kytxijiʼn kʼwal twitz xkʼamon chʼel naʼmtaq tqʼnax
Miyaʼ tuʼn qʼanleʼn ma tzqʼaj mankan
Naqtaq kabʼe qwatbʼile attaq, quʼmtzan oʼkx ttzaj tlqʼoʼn nmane juntil
Tujxa twinqan qʼij n-el bʼaj qchuj ti’j k’wal
Oʼkxna tyupj tukʼil, oʼkx tikʼ bʼet, atzan qxiʼye jyolte, el yal quʼne t-xol kjoʼn taq tzʼel kyẍbʼiqin txʼyan tiʼj
Petzʼan ma kyaj tal noʼẍ tuʼn qambʼaj
Noq n-el txʼetl twitz chenaqʼ
Ktzajil nloqʼoʼna jun bʼalqʼbʼil noqʼa nchiʼj tuj kʼaybʼil
Ma chin ok qʼoʼn weye xbʼetsal kye witzʼine
Tiʼtzan koxjnebʼil chi wala weya
K-elil qtzʼisin chemaj xin at twitz qja
Nik te xqlanchej tuʼn saq la Nqo bʼaj jikit tuj
Nnok kawbʼil tuʼn tat Liẍ tiʼj titoj jun yolbʼil
Chos sok qʼanbʼil tiʼj txʼyan
Oʼkx qjaw sakypaje te quʼn bʼunli tej qpone
Miyaʼ tbʼanal tzeʼ ma ti la tzeʼ
Ok tzul jun loqʼil kape najchʼiʼj tuj tnam, qa kyajbʼile jakuʼ cheʼ ule kʼayilte kykapeye
Noqaxyal tolan tkyʼitz tzeʼ
Maʼ xjiyax jun naq nkʼuma
Te tkabʼan k-elitz bʼyan qchelina
Maʼ iʼẍax tkojan ti Kyel Tontz
Maʼ txiʼ aj pokbʼal tuj Watemal
Ma txi tzʼaq nxwake aj tzaj toyina weye
Kyajloj nimal ninqʼij te qtanma qʼany
Oʼlajuj wabʼqʼiye jaʼlin
Kokʼ qe kye tal
Nyaʼ bʼaʼn tuʼn tel qmaʼtzin ttzi qneʼ ẍ
At chaʼn nkʼayj tuj plas
Penix kubʼa tkʼuʼj xjal quʼna
Kqoxeʼl jyolte qchiʼ xkumb’ul
Kachbʼen kyij qʼoʼne xjal tuj kʼaybʼil
Kutxaj ma txiʼ naq wiẍ tuj tal pa
Kbʼelax chʼiʼlat kabʼ txʼwaʼn
Kukx tel qʼoʼn kyney bʼiy baqa tel
Ma tzul lipan jun naq chintjyom tzluʼ
Tam ma pon kyʼijaj tuʼn txuchonj
Laqʼaʼka qchiʼya ẍiky
Ma chin tzaj jilja tiʼj aqʼuntl
Tzanx qtenka qoʼ xjal, alemalj, chʼit, bʼix txkup at qtxaʼ
Ibʼyet
Chʼix tul neqʼchaj jun xaq tibʼaj qja
Nchon nbʼuluke maʼlo chin kʼixbʼiye
Ma qo ok tena mukʼchil qtxʼiʼla kywitz kʼwal
Noqx ipanx jun twaya
Ma pojin nqane xiʼ txʼiʼx tuj ewi
Xuq xkuʼx iʼẍ tuj tpa
¿Mi saj tiʼna jun moj nxajbʼiya?
Pur chʼel nimal kyiʼjma soldad
At chʼin qtxʼotxʼe sobʼin quʼmtzan mixtiʼxte tawal nok
Txʼajontz twitz ntziʼmaya Lina, tuʼn tetz chʼin nkʼaʼya
At atzʼan tok tiʼj nkʼuxa iʼẍ
Tzaj lqʼoʼn jun xpoʼtz tuʼn tajbʼen qeye
Ma kubʼ qetan saqbʼaq tuʼn machit
Qa miʼn xiʼ mjeya tukʼil tkʼwal nkumpaleye oktxiʼx kyxel nchqʼoʼna siʼwil tkyaqil qʼij
Ma tzaj nlqʼoʼn jun nwexe qʼeq
Ok kybʼajil tbʼinchaʼn chep jun tja qkuche
Aqoʼya kqokyjel ten wa’l yajxa
Ma chin kubʼ bʼekyʼine tnejil
Nya’xix tʼebʼ qkʼa qʼotj qʼantza
Kxel nqʼmaʼna
Oje kubʼ oqʼ tuʼn tpaj jun chaj yol
Kyaj el ma txiʼ aj tuj tnam
Matijxix qja mabʼant jaʼla
Bʼeʼx xobʼ kʼwal te jun jil tej tetz lipen tuj tbʼe
Schaman twitz nimal nxiʼna xel kʼayat
Ma taʼ nkoja tuj Apox
Atz bʼanta we nchʼyon makax kyxol ẍnil quʼn mixtaqti ojtzqiʼnte wuʼne
Tqan bʼlil n- ajbʼan te tqan njaya
Kqo-okel ten qetilte jun tzʼlantzaj
K-aqʼila wuʼna ja’la ajk’a
Noqtenj i tkubʼ winkbʼet chʼin oqatz
Nokten neʼẍ ipil tuj tiqbʼil seʼnkuʼ itzʼ
Ma kyim Paẍ aj njibʼene
Matzul Wan qukʼala
Ajo xjaw tiwʼin nsiqbʼene, noq xkyej nxoʼne
Nach tnabʼil jun naq tzʼoʼy
Noqx oʼkx jaku jyet lajbʼa quʼn tuj chikʼul
Akʼaj jun kʼubʼil qlaqe tzaj toyin ntzikye
Nim til kabʼ kye xjal
Qa ma qo ok chʼyoʼn tuʼn kyaqxin ojqel txiʼ qbʼeʼn t-xe chokchoẍ
Eʼ ok witʼe kʼwal tiʼj kʼol tuʼmix cheʼ aqʼwiya tuʼn kywitz kyman
Bʼaʼnx chiqina bʼe tuj saqmuj
Ma tzaj ttzqʼweʼn bʼinchal wexj weye qa kybʼel tbʼinchaʼn nwexe
Oxkʼal tabʼqʼi nchmana ma tzʼel jaʼlo
Tuj tneqaʼyal qo tuʼn qpon naj
Mes bʼaj ntzʼuʼmana jesus tuʼn tlaj twitz qill
Kxeʼl tal Ixchel loqʼil chibʼaj nchiʼj
Chʼabʼl tuj ttziʼ xjal
Nchi’jkqoxeʼlaqʼnal
K-elel xitpaj txʼaqan qja
Qa toka qʼol noqx tiʼchaqku te tala bʼeʼx kel liqʼ
Qoqa chimbʼal tuj Iʼtzal
Tbʼanilx kaʼyin meʼx ttzmal twiʼ txin
Miʼn tzʼok tqʼanjtzaʼna tampor noqax ttxoʼlak
Maamet jun qmajan, tzul nchi’j
Ch’ima xqo tzʼeʼya
Maʼ sluʼqax tama tiʼʼa; ¿tiquʼn?
¿Kelal kʼupet txaʼn saqboq?
Chabʼa bʼant tmiʼẍin wale quʼn nuchtaq twiʼ wime
Tkuʼx jun tlokʼ tzeʼ tmij aʼ
Techx k-elitz qtxʼajoʼn tuj xqloʼtxʼbʼaj
¿Alkye xbʼaj sokan teya makyʼ?
Tutzʼeʼkaya, qa taja tena qxola
Aʼlixjo kyqʼinal qʼinin jaʼlin kychojbʼen qchmante
Maʼ tzʼel tkyqʼiqʼ xjal
Ox otzʼajpaja tuj aʼ wen ex mix qpaʼyiya
Noq oʼkxix junjun nimqʼij ntzaj tlqʼoʼn nmane qwexe akʼaj
Qʼonxa tmiʼẍ qne’ẍ tuʼn mina tzʼoqʼ
Machin-ok txʼaʼna tuʼn jun kyaqxin
Mak Kuʼj tbʼi tal
Tzunx nb’eqan taʼl kant’el
Ma wila qun kankaj txukup tuj kʼul
Qa mi ma takeʼ, miʼn txiʼ nqʼoʼna tkarmel
Ma kubʼ tpetzʼiʼn kar un woʼ tuj bʼe
¿Tiʼ tajbʼela kyiʼj tal kyiẍ?
Maʼ jukʼet nimal marimp
Ẍpenl xuʼj tuj nimal chaʼx txʼotxʼ
¿Bʼaʼnpa chona t-xul neʼl?
Yaj tpon qʼol wabʼj quʼmtzan yaj qwaʼne, jataq tzʼok yeʼ weye woʼyaj wiʼj
Qoʼ paʼtil qibʼ tjaqʼ tze ajxa tikyʼ jbʼal
Txʼaybʼaʼn kubʼa tat twiʼ watbʼil
Tbʼanil mansan ntzaj tuj kojbʼil te Txolja
Kux ttzja waʼl qukʼile tzaluʼ
Ma kubʼ tbʼiyoʼn xuʼj jun waline
Aa til chukal tuʼn tchuket qʼotj bʼix chibʼaj
Miʼn tzʼex tqʼoʼna tbʼutxʼ, qamiʼn kelax tzʼaq
Matzbʼil najbʼen tuʼn Tat Loẍ te jobʼil te qwiʼ
Tuj punle aʼ i-etz tilj qe tal us qiʼja
Lik lik, chitzan naq wiʼl
Oʼkx taqʼwi bʼuyil tiqʼin
Antz jun qobʼ nkalta nan
Max xqotana tukʼ tat ma Tʼal Lon Ich
Qubʼaxetxa chex xjal tjaqʼ witz
Ajo jal ma kyej nkloʼne tuj kstal chixiʼ kʼajbʼel te qijaj tuj jun abʼqʼitil
Qa tzʼel t-xoʼn chʼinta tbʼajlaqil njale, sel wixiʼne
Ape axtza kqokʼwel tena
A tzan tal nuch kʼwal kyej kyrinbʼaʼn xlaʼjil kye chʼel
Ilxix tiʼj tuʼn qaqʼunan qa qajbʼil nakʼbʼil qxol
Ẍtoʼl jun noq ntxʼyaʼn tzaj nlaqʼoʼna
Ma chin laʼjine kyukʼil xjal nche aqʼunan tja nmane
Ma txiʼ nnikʼbʼeʼne kykʼwaʼye, xul
Suʼyan ok kʼlabʼa tiʼj rampoʼn bʼix xoʼnxa twitz txʼotxʼ tuʼn
Yaqmuʼn bʼaj tqʼabʼ tzeʼya te siʼ
Bʼala akʼaj te kʼuxbʼil xjax quʼn bʼajxa wiliye
Ma tijin teʼ iʼẍ jaʼlin, mixtiʼtlte qkʼux iʼẍ tuj
Txubʼtxaj te qloʼ mank luʼ
Axtaq nuch qine tej tetz poqʼ wiʼje
Mixtiʼ ncheʼx nkʼayiʼnweye ekyʼ quʼn nchʼisaj qeye
A te tzikybʼaj jo waʼli t-xe tqan oj
Matoqj tal n-esbʼila tuj chemj
Matxiʼ cheʼ chʼiyi kye abʼkyiẍ eʼ ok wawaʼne ma bʼant laj abʼqʼi
Ma jawul anj kaʼyil qeye
Ma cheʼx nmane kʼlel tuj chqʼajlaj
Tzaʼn taʼye nan?, kukxjo mil
Ma tzʼel ẍjakʼan tqʼotal tqan tuʼn txʼuʼj
Kuẍli xjal twitz txʼotxʼ
Kabʼe tjos chmekyʼ sokx te tmoʼs waline
Tuj qʼijil nchikubʼ tilj t-xaq tze
Jun laj ma ten xjal tuʼn yabʼil
Ma kux ntzqʼajsaʼne qich tuj xbʼej
Kyichʼ xiʼ tyekʼan twiʼ ttxaʼn
Ахра taʼ qwakaxa tukʼala
Kyaj wana ma kubʼ tuʼn txʼyan
Elaʼ wiq axiʼn at twitz txʼotxʼ
¿Kbʼajal payat kolaẍ te kʼaẍjel, nan?
Noqxix tzʼlantzaj at tuj tkʼul qman wel
Ulna nimal kjoʼn tzi njakyʼa chʼiman
Tzul jun ti spoʼj xjal
Nim toj teʼ nchile luʼ
Noqxix kyej kylambʼaʼn zteʼ tuj qbʼeye
Aj qa atza taʼya tqan qʼinbʼil tuj tmij kyaʼj chʼixtzan tjaʼwil qʼij ikyjo
Ma qoxa laʼjil tukʼil wiʼxin
Ooʼ kyim nchmilbʼlebʼana
Ma tzʼok pokʼ tuj tzʼlan tokx tuj twiʼ njaye
Nim ikʼbʼil at tuj kyanmi xjal ma cheʼ yajli tuj qʼoj
Chʼix tul tqʼijlal qloʼ qʼinan
Mixtiʼx xjawiʼl twiʼ nkojiʼne quʼn bʼitzʼ txʼotxʼ
Ma tzʼetz pexeʼ tuj nakʼubʼil
Ilaʼqe kuʼxun ma japun kyabʼqʼi tuʼn kyok te jibʼaj
Machinxa bʼajsil chenaqʼ a luʼ at tuj kʼil
Ma bʼaj qaʼline tal ubʼech tuʼmix cheʼ kubʼa tzqija tuʼn qʼijal
Q’oma jun qson qʼayn
Noq nsqewanta chʼak qʼany
Noqx bʼluk twitz tneʼẍ nan tuʼn quq tej xjaw tsikʼoʼn
Chʼix tnaj xjal tuʼn chintor
Qala milayx chinxa, tuʼnj ntiʼ moda wiʼja
Qʼonkxa jun qloʼ kʼum txin
Ma cheʼ okx nchujiʼn weʼ wal tnejil, mix alx onilweye, njunilxe
Qoʼ laqʼol qwa chaʼn tuj plas
A xjaljo machin- ok tkyʼana
Maqobʼaj tjitxʼin tnaq
Aatxax tbʼaj ntuchʼuʼna te tlokʼ xpatzbʼan qubʼxe
Noq chʼin nsikʼe el tiʼj twakixa tej tikʼ nkʼayine
Machinxa q’ol twa njiʼya
Bʼajna xbʼalan ma tzul qʼaʼkj wukʼala
Ma kubʼ ntzʼaʼmine tkʼwa wale quʼn qaj xiʼ tbʼilqʼuʼn ttxa
Maʼ tzʼel tzʼubʼan ttziʼ ni tal ʼnuʼẍ tuʼn tyuẍ
Qa ma tzʼok qtzyuʼn kyaq la bʼeʼx njaw txunpaj qqʼobʼ
At chʼiʼn ntxʼotxʼe chikyiwaybʼil atz tuj kojbʼil te aqʼal
Machikux puchʼj qchiʼ oj tuj pa
A qman Bet kʼokil te nkompaleye aj tmojeya
Qa ma txiʼ ttchʼixil chaka chʼiʼx tuj qqʼobʼ kyuw njatza ptxeta
¿Tqal ma txiʼya xqʼuqil tuj tnam?
Inxix qnaʼnte aj tjaw tmeqʼmajil txʼotx
Kyʼeʼl qwane nok jaʼlin quʼn mixtiʼ te pwaq tuʼn ttzaj lqʼet qixine
Aweʼ ntxunaye ojtzqiʼnilete qʼanbʼil kʼul tuʼn, nkuʼjo chqʼchʼix
Iil kyiʼj muqal tuʼn tkuʼx tzaʼn nmana
Aj txiʼya kʼlel qa cheʼx tkaʼyina rit tuʼmix txaʼya kywanaʼ t-xaq txkupqʼeʼn
Ola bʼantxe jun xjaw qxiʼya bʼetil
Maʼ tzaj qʼotxʼj jun mij nimal witz Tibʼilal Tal Txʼyan
Jun xkʼachubʼ t-xol juʼn wiʼ is
Mitiʼ ma txaʼn jun qʼij chej jaʼla
Ma qnaʼye tej sula, noq ajo mixtiʼ xiʼ qyolbʼina
Ma tzaj tipaʼn xuʼj chenaqʼ weye tuʼnwittzulo ttzaj nlqʼoʼne
Nb’ant jun kykʼobʼil ẍpoʼq quʼna
Eewtxa tzʼex jun xjal twitz xaq tuʼnj chon twiʼ
Aj stran jer ajo nnok, aj xjal tzajna jlajxa mar
Tokan xjaw tal t-ẍmeʼ tuʼn boys
¿Yo, ti maqʼina tat?
Te winaq qʼij, jun xjawtaq teʼ kye chmanbʼaj ojtxa
Ilaʼ kybʼaj xjal sul bʼinchil bʼe teʼ qʼij jaʼlo
Ntzojan nqula
Ajo ikyʼsbʼen kyxel tqʼoʼna te kywaʼ ẍiʼl, nej chʼiʼntil
Mitiʼ saj qʼoʼn ttos tuʼn bʼiẍ
li tkubʼ qʼojlet txqan chichitzan txqantl kuʼxan sok kymaʼn wekyʼ, miʼn nchitzana
Qa ma qoʼxe saqchal tja Lay nqo ok tene kʼusilte tal ekyʼekyʼ te qsaqchbʼile
At txoʼj tiʼj qtxʼyan
Maqo-ok qax
Bʼiʼx let tal neʼl tjaqʼ jbʼal ew
Noq ok kyẍqʼoʼn tchun xjal tej tkubʼ kybʼiyoʼn
Mes sok xajoʼn twitz tqan tuʼn kʼalqʼeʼn
Majx kyej tikʼlen poq tiʼj nwitze
Spaʼj mati twitza tuʼn txʼotxʼ qʼany
Tutzʼekya tzaluʼ tuj nẍnayaja
Makim nchmila tuʼn yabʼil
Qa txiʼ tqʼoʼnchʼina jun pan te tij xjal chix
Chʼix mi ma tkʼolbʼaʼ xjal quʼna
Ma tzʼex npinkʼuʼne kytxʼnan xjal quʼn nsiqlaj tiʼ nchʼiye
Nus twitz tal nan
Nxtaʼja milaj qʼil kabʼe qloʼ kyaqʼ
Matzʼex chitpaj qxbʼalina
Xupan okx chʼin qʼaqʼa tuj tjaqʼ xkʼoʼn
Ootaq chipon ok npona
Aj mitiʼwt qaqʼ milay bʼant qyolan kyjaʼtzan tzanx qtenka at
Ojtxiʼ tbʼajlen nbʼinchaʼnwejoye njaye
Ma txiʼ aj kyʼaqpul te taj qʼoj
Chʼubʼ te ttzi kstal luʼ quʼmtzan mixtiʼx nbʼajx ttenjo xmil tuj
Qlakʼ te tqʼolil t-xeʼ tzʼutzʼa iʼx
Qa maqomatzʼan tiʼj qukʼal aku meltzʼajtz qiʼj
Kankaj juʼn xinaq mitiʼ tkʼwaʼl
Ma jaw jejeyiʼn te xuʼj chixi tej xkuʼx qwitze, tiquʼnlo
Machinx chʼin wekyʼ slapal tukʼ nanyuẍ qʼokyʼ
Qo chiran chʼin tzluʼ
Myaʼxix matij te tweʼ chinbʼotzʼ, extzan jaku tzʼajbʼen twitz te qloʼ
Ikypa ttenjo ma bʼant?
Mera sala qʼany ntiʼ nnokx tuj twiʼya
Maqoʼxa qʼil tkubʼil axiʼn
N-ex tbʼaʼn txin twa qẍi’l
T-xaq bʼaqman najbʼen qeye te qwekye aj qokxe tuj chuj
Te qaq xkʼachubʼ kb’antela twitz qkolibʼ
Pur aj paj xjal kyaqil el
Nqokololona
Ma tzʼel tyitzʼoʼn witzʼine taʼl timiẍ wakx
Chpitzʼpaj te qkʼwaʼ luʼ
Mixtiʼx nwtane kyuʼn kyʼeq a aqʼbʼiljo ajo, majx el nwatle kyuʼn
Nex chʼojojone ttzija, mixtiʼx te naʼn wuʼne
Mayax potan ekyʼ tibʼaj iyaj
Aj qa ẍqʼaqʼal qʼaq chi kinjal
Qa mixtiʼ sikʼuʼl t-xjaw tala bʼala qaj matxi kyej chʼonwiʼ
Oqoʼ-xa aja bʼixil txoʼjubʼ
lilx tiʼj ma txiʼya yekʼal te bʼe twitz uʼla
¿Xkel tkʼaʼya tʼal iʼẍ?
Ma toqi tqʼabʼ nchmana tuʼn tzeʼ
li tjaw xupat muʼp tuj axiʼn
Ma chinx aje iqʼil jteʼ nkʼuxe iʼẍ atz tuj ntxʼotxʼe at ttzi aʼ
Ẍpitl naqʼatli chʼit tzjja xjaʼwal qʼij
Olaj nsaqmuqana sex tlaqʼoʼn jun kuʼxan
K’okʼj nloʼya
Noqanx txiʼ chʼiʼx tuj tẍlat qitzʼan
Nchinẍjilina ti’j lim
Q’injtz kyaqil twitz qchiʼ tuj kʼwil
Ma tzaj oʼyiʼn jun uʼj bʼitzbʼil weye
Ma tzaj ttubʼliʼn xjal ttxʼyan wiʼje
Bʼayal qʼati ẍaʼp xiʼ aj tiʼwatz
Maʼ qʼapojax tmeʼjal ti tat Kyel
Qosaqchan jun paq kyij ẍkul
Junx ntʼaqa sok tuʼn
Chabʼa qkubʼ numeye tej txiʼ qkaʼyine kytzyet kyxjelinjtz txqantl qukʼile
Machmet wajxaq qneʼla
Nchinlichʼina tiʼj nwexa
Noq jun tman tal ntxʼyane ul, quʼmtzan mlay txiʼ nkʼaʼyine teya
Ma cheʼx witzʼina onil taqʼun qtzikya
Ẍkyʼaql jun mati qʼoqʼ tjaqʼ kjoʼn
Makyim jun qwakax
Ma xbʼorax nuʼẍ tuʼn tbʼaqʼal tuj jos
Kyajkyaj kintal ixʼn nel nbʼujuʼne tuj jun qʼij
Chʼix qo-ok xmutxʼj
Qa ma txiʼya mlaj kytzajil tiʼn jun ta qkʼoʼẍ
li tel quchet kabʼ jal, te kywa ekyʼ
Jnabʼa qochitzan tiʼj abʼqʼi otaq kyaj tjaqʼ akʼaj abʼqʼi
Maʼ kubʼ qʼuchj ttxʼaqan njula
Qʼintza tiqb’il n-uẍa
Jaʼnix chin ula noqx ma chika jkʼol chʼin chenaqʼ
¿Tqal tbʼi ttxuʼya qʼany Yek?
At jun iẍjen tuj tqʼobʼ nmane
Kelal qichet tiʼj txetxan tuʼn qichbʼil
Xkʼoʼm kʼil jatuma xkuʼx qʼoʼn muʼn
Ma chin jaw sjilja tkʼuʼj witz
Bʼyaʼka aj xjal
¿Ooraxpa maqtzʼaja Sinigal qʼany?
Junxna nqo kubʼa teniye qʼinol, ajo nqʼinbʼene xiʼ tiqʼin qya tja, mixtiʼ ok tkaʼyin qa a weye xiʼ tiqʼin
Mitiʼ ma tzul etzʼinbʼaj waʼl pan qukʼal
At txʼyan mibʼan kʼaxun iʼẍ
Kqo-okel ten laqʼbʼal kye tzʼlom
Qa tzaj tiqʼiʼn aʼlix wiʼje chʼuqlokx t-xeja
Pur peʼl naq machit tuʼn xaq
Atzan tnejal alabʼ tal nkucha jaluʼ
Tolix ma tzʼok t-xaq chenaqʼ kyuʼn lem
Noq nputan tanma nital nbʼicha
Qa tuj jbʼalil majx nex xikye nwakixe tuj qʼuʼsin
Mixtiʼx wile tej tok kyyuchiʼn tuj ntziye
Ma kyej nqʼoʼne ncheje tja qman panch tuʼn tbʼaj tsaqchan saq chej
Tbʼanil chon chenaqʼ te qchʼiʼlil
Nchʼyon nwitze ja ẍeʼ jatza nptzʼuʼniye wabʼj
Chʼilili sex te kʼwal, tikutzulo tiʼ xkubʼ t-ximiʼnlo
Machinxa elnex
Ma cheʼ etz yal txqan xjor quʼne tjaqʼ jun qʼayni xmil
Yaj qbʼaj waʼne quʼn a ma loʼns nintz qʼan xjutzʼ
Kbʼajal sikyset tal kʼwal tuʼn oqeʼlan
Witʼli kʼwal tiʼj tqan lus
Kqoxel lipin tiʼj qʼa qa ma tzul
Bʼix tzaj tlaqʼoʼna salitra tuʼn kychʼiy qwakaẍ
Qa xel tlaqʼoʼna mo miʼn ikyxax kajbʼlal wuʼna
¿Kelax tbʼeʼna bʼutx?
Maqoʼxa manil te jun piʼs txʼotxʼ
Bʼaʼnpelo jatoq chin anjtze tej tel qʼoʼj
Aj chmekyʼ nnajon kyuʼn ajmes ok tex pon
Wajbʼela jun ntxʼiʼl
Txaʼj ajqʼij michil tal nan yoʼk Txin
Luʼyix ixiʼn at tzma jlajxa
Tiʼlo, qwalo kytzajil qʼoʼnlo najchij lo
Tochi un mank t- xe tqan tej ẍin jaw weʼye
Ma txi kyxoʼn kʼwal taqwilil cheʼj, atzan jaʼlin oklo kytzajil juntl t-xel
¿Tzaʼn ma jaʼwal tqʼija nan xalẍ?
¿Oʼxan tuj tamaʼla nan?
Txʼam te qloʼ mank saj tlqʼoʼna
Kokʼnaj nwaʼy tuʼn nxuʼjala
Kʼlonka qehej tzʼibʼ ti’j
Tanaʼj que xyubʼ twiʼ peʼn quʼm mixtiʼx el qqoʼne jal ewi
Pur atlax kykʼoj nimal bʼixan ok kykubʼ ma tuj Iʼtzal
Bʼok xkubʼ iqatz tuʼn twitz txʼotxʼ
Nʼoqʼ Kyel tiʼj tqʼeq ma tzʼex twitz xaq
Qa n-ajbʼan jatxʼbʼil quʼn ntiʼtzan nkyʼixbʼa qqʼabʼ
Mitiʼtl qakya xkʼotkʼaj witz ikytzan ojtxa
Kchinxeʼla qʼol abʼteʼ
Atxix te prim xjax ntxikbʼane taʼl qchi chenaq tuʼntzan ttzqʼaj bʼaʼnxix
lil tiʼj chin xela txetzeʼ noq tuʼn tlaj
Qoʼla xmayolkye almaj tuʼn miʼ kyokx tuj awal
Noj saq paʼẍ tuj tqan nkojana
Tuʼn qlaj klabaʼran tkʼwaʼl Dyos twitz krus
Maʼ kyim jun waʼlana tuʼn saqbʼin, qonikyʼan makyʼ
Nxiʼ kysimoʼn kanel tukʼil kʼaj tuʼntzan tel kʼokʼj
Noqchʼin kbʼel ayet tat
Ate axtaq kʼwal qoye qachiye qo ok tene txʼaʼlte t-xeʼ xlotz
Neʼpa tʼalwun Mak jatuma tkuʼx tal tkyiẍ
Ok tqʼaʼnin wnaq ntxuye, quʼn oʼkxtaq qʼaniljo attaq qxole, atz nnajana konspyon
Iteʼ xjal in chi kʼayin bʼitzbʼil tuj klabʼ
Aj ok qkyim ikyx nnok qchibʼjal ikytzan txʼotxʼ
Pur jawan nimal aʼ prim
Txiʼya ubʼal naq pichʼjoʼ qʼany
Najsama tat maʼ tzʼok nmaʼn kabʼ nyola teya
Mil nxiʼ tchoʼna tanma kutzʼ, baqa nyaʼ walan
Maʼ tzʼel spikyʼa twitz txʼotxʼ
Tzaj tqʼoʼn alkalt jun chikʼyol tibʼaj aqʼuntl
Tjaqʼ njaya nimxix kʼutz in chi kanen qonikyʼen
Bʼaʼnsiʼ sajbʼen te nsaqtzeye, quʼn matxi kubʼ bʼaj te tzʼisis jaʼlin
Ma cheʼ ex tʼebʼj wiʼje tuʼn jbʼal
Maʼ bʼant sandiy tuʼn qʼanleʼn
Chrenk te tkojina quʼn nim tzʼis sok tqʼoʼna t-xe
Noq kukx tzaja qʼoʼna qwaye
Tjunlajiʼn matzʼok jun qmebʼaya at tuj qjaya
Cheyli kʼul t-xol kjoʼn tej ẍin pone, xiʼtaq txiʼ tzqij
Wutʼl jun chʼit tuj bʼe tuj qlolj
Pur us nxiʼ kychoʼn qa xtxʼaʼyil
Ii tjatz qotxʼat tal pakẍ tuj yuʼyan
Aqʼa tqan ichin tuʼn ttzʼutzʼ
Juk ntxobʼina tkuʼx tuj qeʼn
Oʼkx tok lipe te juma ẍkonk ichan wiʼje tilo tiʼtaqlo tajbʼillo
Qa tuj tlar nela qkolobʼe, myaʼxix wiʼyal twiʼ
Ma tzaj oʼyiʼn jun tal wuʼjbʼile tuʼn ajxnaqʼtzal
In ajbʼen t-xaq kyaqklanwech te kywa rit
Tujxa kyaj toj kaʼwnaq qʼij tzul qman qukʼal
Joql xjal tzi tja
Ma chinxa tzʼumeʼyal te ntzʼumeʼya kyiʼj tal nneʼla
Ma chin ninqʼijan chʼin wekyʼ Ẍnil
Nim tipan qʼankyoq nkubʼ
Ma tzul chol wukʼala te ninqʼij
Iltiʼj ajtz tiʼj nmane quʼn ikʼ tnaʼl ttzʼaqabʼ
Chʼuẍ tchonjtz tibʼotxʼil wakx
Maʼ tiʼj tzqij t-xaq kjoʼn tuʼn xliʼs
Wachi weye te jatzeʼ
Ẍliʼj ti txaʼn tkyʼitza luʼ
Ajo kabʼe pkʼoj ptzʼan luʼ, najchiʼjxi kybʼajil qbʼaqʼaʼne
Ma chin aqʼunane tukyʼil nmane kyxol ajchikʼil
Majx tzʼey t-xaq chonchenaqʼ tuʼn txun cheʼw kubʼ kabʼaje
Maʼ tzakj nchimseraya tuʼn tlaj ptzʼon
Kkʼwel bʼajet jal ja’la
It-xiʼ jun yekʼalte qwakax
Ma tzʼel yal jun kyja xjabʼ sichaʼl wune t-xol tqan xmaʼk
Maqo-anqʼin tuʼn taʼlkʼul xbʼaj quʼna
Iltiʼj tuʼn qaqʼunan quʼn atzan qanqʼibʼiljo
Chʼix tjaw bʼaj tzeʼ kyuʼn xjal ma Twiʼ Qʼux
Aʼl at tuj ja?
Maʼ luxax twitz nkyʼajala tuʼn yabʼil
Majx oʼ jaw sakypuje tej qikʼ xlaʼjine tuʼn tajawil kyjoʼn
Ma tzaj pulj txmakal chenaqʼ kyuʼn onen
Nkubʼ bʼaj qkojin qa nim taqʼ wakx nchʼiy t-xol
Noqten tyol xjal ntzaj tmaʼn
Nkuʼx jun ẍqan tuj tkʼuj wajxaq yoẍ, kyaj tuj jun plaj bʼix kyaj tuj jun plaj, tuʼntzan tbʼant wajxaq yoẍ
Skyʼerkyʼaj twitz tlamel ja kyuʼn kʼwal
Pur chiʼ tlonjtz twitz tim chej
Chʼyaq bʼutx saj tiqʼina quʼm miʼn xbʼant tcheyit
Majx tkyaqil abʼqʼi njaw bʼinchet qtxʼume
A qe kʼwal eʼ bʼajkubʼ bʼinchante kʼwil
¿Kbʼajalpa nuchsat tqan siʼpj?
Ajan txubʼaj iqil kyaqiljo tbʼinchbʼin tal
Ma tzaj nkotziʼn jun nwaye, quʼmtzan miʼn nchin qʼaqʼine
Mas saj tzʼaq xjal txaʼn pexaj
Noq nqusan sibʼ tuʼn chaʼx siʼ
Luʼnkuxa chʼin q’otj te qkʼaʼ
Ma chin kyaj petzʼja tjaqʼ xtros
Nimtaq chʼwix awaʼn kyuʼn xjal tnejil, ttziyile kytxʼotxʼ
Ntxuqan tuj qqan
Nim wikʼbʼila at tiʼj jun nkʼwaʼla
Tzqan dyos qʼany, ntiʼwa kubʼ nmaʼlan xuʼj
Ma chin bʼaje kyuʼn xena te qonikyʼan quʼn mixtiʼxte npabeyone ma kubʼ
Ma chinx aje tuj kʼul bʼuyil chʼiʼn tqʼobʼ xqʼil de nsiye
Ma tzʼok ttʼobʼin nxuʼjile jun tuj ntziye qun ma chin chan yole te
Mixtiʼ ncheʼ yabʼti nuʼẍ qa tok bʼach tiʼj kyqʼabʼ
Kujxa q’intza jun cheʼl qowutzʼ (kẍlabʼ)
Kubʼ txolbʼan jteʼ qʼaʼjtz tuʼn qkubʼ qeye twiʼ peʼn, naqtzan ajo oʼkx taqʼwi jabʼal
Iltiʼj tuʼn tula te qʼijtl atzan qonikyʼin mlay chin tene, at maj nchin ex bʼete
Kyaj maj xiʼ nmaʼna te makyʼ
At jun kyqʼolbʼebʼl qchman twiʼ paxil
Xmintz tbʼi tzantyaʼ
Qʼachqʼaj te chʼiʼn qkape lu
Ma kyaj txʼaqeʼ tkajonal ja tuʼn bʼinchal
Nyaʼ bʼaʼn tuʼn qjaw ritzʼin kywitz tij xjal
¡E! ¿al uʼn xbʼant jluʼ?
Noqxtoq kʼowli taʼya xinaq tej kykan lipin eleqʼ tuj tkʼaybʼil
Te twiʼpan maqokyij q’o’na
Noqxix kubʼ kyyajliʼn kyeye kywaye quʼmtzan mixtiʼ kanin
Te najleʼn tchmil ma kanet
At yol nim txilen bʼix at nikyʼxaj yol at tuj kyaqil twitz
Kyeʼyex tkinx tnam ok qkanan tuj kibʼjibʼil
Tibʼaj qʼaqʼ nchijaxa qloʼ kyney tuʼn kyqʼansin kyibʼ
Sqiʼn ma tzʼex nimal txʼyan twiʼ peʼn
Ẍqʼan kaʼyin tal qbʼich
Ma tzʼex iqiʼn qʼaʼjin tuʼn tlmal aʼ
Aa Dyos obʼinchan twitz txʼotxʼ
Yaqʼoʼn kubʼa tkʼuʼj yabʼ
Ma jaw iqan ttzʼiʼp tuʼn tiltzʼan
Ma cheʼ bʼaj kyim nbʼiche tuʼn yabʼil saj
Noq txʼaqli tbʼinchaj njaye tzmaxiʼ aj tkanet chʼiʼntl npwaqe
Tejo ambʼil te jaʼlo noqx kubʼku intiniya
Ma skyentjax nqana tjaqʼ
Kux cheʼxa iqil lanbʼil tuj tnam
Kxel qanbʼaj qlibʼa
Aj xjal sok ten xnaqʼtzal ma ulna
Chʼix tkanin ttxaʼnxaq tiʼj qkojbʼil
Jweʼ txol ntzaj qʼoʼn tuj nkwente tuʼn tex jset t-xol
Atxix jun ayobʼil kye ajbʼetil tzaʼnkuʼ in cheʼx tuj kybʼe
Baqa mans nimal chiʼyaj tiʼj tqan
¿Titil tuʼn qxnaqʼtzan tiʼj jun yolbʼil?
Chin ikyʼela loqʼil jun likʼ lewuʼj tuj kʼayuʼj
Ateʼ tnejil qʼol najbʼen qeye te lakʼbʼabʼil t-xaq tzeʼ twitzja
Noq kutzʼaqa tuj chʼak
Nwqotin teʼ talaʼ quʼn nim qʼanbʼil nxiʼ kyxoʼn xjal tuj
¿Antz chʼin nmajana tchej tmana qʼany?
Chʼixtaq tkubʼ qʼa tej tjaw tiʼn tibʼ
Miʼn tzʼok ttxʼuʼjsana wakẍ
Machikubʼ tzqix qe martʼon ja’la
Wotʼl xjal tzi aʼ ikytzan woʼ
Ma kanet chʼiʼn qʼeq txʼotxʼ wuʼne te awabʼil wubʼeche
Matxi chin aqʼunanxiweʼ te bʼalqʼil noq te chemaj
Mixtiʼx ntzaj anqʼin jun tzeʼ tkʼuʼj piky
Ma xtulax tbʼaqʼ serbatan tuʼn juchbʼil
Ni’m-aʼ n-el tzma tzyaʼ
Kye ambʼil jaʼlo
Jamajx okan tiʼj nwakaẍa tukʼal
Ẍjaw te qloʼ trasni saj tlqʼoʼna, bʼala kubʼ cheʼw tuj twiʼ
Nchʼoʼn twiʼ qa ma txiʼ tyukchaʼn, nkuʼj kʼelil peqʼchaj ntnaʼn
Saq te twex kʼwal tok
Mixtix taqʼ te ambʼil tuʼn txiʼ txokbʼaj yoqʼil tej tulnaj te neʼẍ Bʼetxʼlon
Elaʼkax wiq tal ja at
Tuj kyaq?chʼisun xqo ikyʼxa
Bʼaʼn ma tzʼok nxakbʼakaj tuʼn ntzikya
Naʼmx tbʼant taqʼana wuʼna
Apaqoʼya ma qo jaw sakʼoʼn?
Tzaj nwatle tuj kʼuxbʼil, atzanj nkuʼtzeʼ mixtiʼx naʼn wiqʼine tkuʼtz
¿Jatuma at wabʼil tzluʼ qʼany?
Maʼ poʼjax naq chej tuʼn wiʼij
Chʼix tkyim Yek tuʼn kyaq
Pur oʼkx a chubʼ nnajbʼlan tuʼn te chiqobʼl noqʼ
Liʼs kin tal tze
Ok tchtʼuʼn tqan ncheje tuʼn juma stak
Tuʼn bʼantleʼn pur chiʼ lim
Ka tzaj tiʼn chʼina jun xmil najbʼen txʼinbʼil tuj tuja
Aa laqteʼ nnajbʼlan tuʼn tkubʼ twa chemaj
Luʼna ma kyaj twex tiʼj
Bʼantzan j kʼoy sok tuj twitz tuʼn taʼw lemunch
Naʼnx we wuʼn tej tel nchmane te chman tnam, axtaq nuchqine
Noq tsaqal twitz kyimna qʼinchal
Alttaq te wiqatze quʼn txaʼx matxʼitxʼ nsiye kanet
Nim qmujtzbʼene qa ma qo rinine kyuw
Kabʼaje bʼaj ninqʼij te kanlarya
Pur xnokʼ ma tzʼok tiʼj tqʼabʼa tuʼn tzmal aqʼ
Maʼ txiʼ kʼwal skwelal
Noq qokubʼ bʼyoʼn, qʼayn
Jun qʼiʼj tjaqʼ nimqʼij nkyej kywiqbʼaʼn xjal tuj yles
Nyaʼ bʼaʼn qok ten chʼuyil yol kyi’j quk’il
Qokawin kyiʼj qkʼwal
Ma txiʼ tzʼaqi nlakʼbʼabʼile
Akʼ nwexe sok jaʼlin
Ma chin ajʼesja tuʼn nimal tzeʼ
Kyeʼyix kyqʼab tze tolan kyten te tal kypeʼn qwakax
Nim t-xilen jun chman tuʼn tkolin qiʼj
Kbʼajal panat jun qpuntzʼbʼil
Tzibʼ kyiʼj naq waychok
Kyaqilqo kqotijil, qʼayn
Yukʼ ichin noqxix takʼina nula jyol qʼoj qxole
Ochin-ankʼana kʼil
Chuyujan tten twitz chlubʼ
¿Tzaʼn? ¿kokal qa xjal quʼn tuʼn tbʼant kytzʼibʼan tuj qyol?
Bʼaʼn kʼokʼjxix tchoʼlajtz chʼubʼ ich
Ẍeʼk te nqʼobʼe sok ntxʼeʼmine tuʼn machit
Noqaxyal ẍbʼeʼq ti npakyʼa luʼ
Ma bʼaj nchuliʼne aʼ attaq tuj chkon
Jasoʼn t-xkʼomal tzaj sul- qʼiʼn
Mera jawna ti xinaq kyiʼj xuʼj
Maʼ yabʼt tchman xuʼj
Ma tzʼel kyiqʼiʼn kʼwal wiqatze tej ẍin ule mlaj
Maqotzaj kʼaʼlina tuʼn jun yuẍ
Ma xjiqʼan xjal tuʼn tbʼis
Miʼn kubʼ t-xwiʼyan nwexa
Ma chinxa ikyʼlel wakẍ
Yaj chin nula tuj tnam jaʼla
Walanxax chilisoʼj tqʼeʼn bʼiyal chitzan
Jun tzeʼ ajbʼen te tchʼawbʼil
Lejl ti tatweʼj tzi tja stank
Tzotztaqna twitz qʼotj oʼkx tel bʼilj tej tjaw pulin
Te qale mixtiʼx eʼ ultl kye nbʼiẍe, bʼintuʼ qʼanjel xiʼ chonkye
Nim xjal at tziʼ tja stank
Galan txa makax ok t-xiʼ txe ich
Ma tzitax naq tal pa tuʼn loʼj
Kyeʼyex kychonjtz qani tal chʼit
Maʼ qʼuchj tpenal ntxana tuʼn wakẍ
Ma cheʼ ok qʼoʼn kʼwal ajlal tuj junjuniʼn, tuj jaxnaqʼtzabʼil
